{
  "uuid": "a2c25ccb-6fd6-4c3b-bf55-5b819fcb66f6",
  "header": "išorybė",
  "publishedDate": 1772008400166,
  "details": {
    "Bendroji informacija": {
      "Kirčiuotos formos": "išorýbė",
      "Kirčiuotė": "1",
      "Rūšis": "naujadaras",
      "Žodžio klasė": "darinys",
      "Kalbos dalis": "daiktavardis",
      "Kilmė": "lietuvių",
      "Pateikta": "2026-02-25"
    },
    "Reikšmė ir vartosena": {
      "Apibrėžtis": "tai, kas priklauso išorei; kas neturi vidinio pasaulio.",
      "Vartojimo sritys": "bendroji vartosena",
      "Vartosenos pavyzdžiai": {
        "1-as pavyzdys": {
          "Pavyzdys": "Iki tol sinkretinio mąstymo vidujybėje visiškai panirusiam antikos žmogui tai būtų visiškai naujas potyris, kurį būtų galima nusakyti kaip egzistencinę katastrofą. Juk refleksija išsprogdina ligtolinę sinkretinio mąstymo vidujybę ir žmogus turėtų pasijusti tarsi išsviestas į dar visiškai netemizuotą ir dėl to dar niekaip nenusavinamą, taigi, ir net neįsisąmoninamą išorybę.",
          "Šaltinis": "ateitis.net, aut. Skirmantas Jankauskas.",
          "Šaltinio rūšis": "mokslinis tekstas",
          "Metai": "2008",
          "Kita metrika": "10 20.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Meilės intymus santykis su kitu žmogumi – tai toks santykis, kai, pirma, dviejų žmonių vidujybės siekia sudaryti vieną vidujybę, ir, antra, kai kito žmogaus išorybė tampa mano vidujybe, o mano išorybė – jo ar jos vidujybe. Erotinės meilės prasmė – tai kito išorybę, t. y. taip, kaip kitas žmogus mylėtojui duotas, patirti kaip vidujybę – kito išorybę paversti savo vidujybe. (Turime pripažinti, jog šie du dalykai dėl žmogaus įmestumo į save grynu ir absoliučiu pavidalu yra neįmanomi.)",
          "Šaltinis": "satenai.lt, aut. Augustinas Dainys.",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "09 10.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "[...] Mykolas Sauka puikus portretistas, užgriebia gerai ir išorybę, ir vidujybę. Pradėjusi skaityti dvejojau, ar nebus tinderio moterų galerija seksistiška, bet ne, nebuvo. Merginos autonomiškos asmenybės, įdomios savaime, įdomus ir pasakotojas Mykolas, jis iš tų, kur ir ieško to ryšio, bet ir bijo, nori ir nenori. Įtikino. [...]",
          "Šaltinis": "goodreads.com",
          "Šaltinio rūšis": "el. komunikacija",
          "Metai": "2024",
          "Kita metrika": "12 06.",
          "Naujažodį pavartojo": "Virginija Kulvinskaitė (Cibarauskė)",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Šioje konstrukcijoje scenografija tampa instrumentu: šviesos ratas nusako ribas, lynas – vertikalę, o Bokalderės kūnas veikia kaip skriestuvas, pradedantis brėžti spiralės trajektoriją. Pusiausvyrą jis išlaiko ne dėl lengvumo, o dėl nuolat koreguojamos įtampos tarp plaukų mazgo, lyno ir grindų, ir būtent ši įtampa žiūrovą paveikia pirmiausia. Tai reta ir fiziškai rizikinga oro akrobatikos forma, kuri čia transformuojama į lėtą, koncentruotą subjektinę būseną. Bokalderė juda taip, lyg tikrintų savo pačios ribas: kiek galima likti, kiek pasiduoti; kur baigiasi vidujybė ir prasideda išorybė.",
          "Šaltinis": "satenai.lt, aut. Emilija Ferdmanaitė.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "12 05.",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "Zombis nėra nei gyvas, nei miręs, nei juolab laisvas; jį pirmiausia atpažįstame kaip svetimą – atklydėlį į mūsų pasaulį ir keliantį pavojų, todėl priskiriame išorybei, intuityviai neigiame bet kokią galimybę kam nors (sielai, intelektui, protui, instinktui) būti įkūnytam – tiksliau, įkalintam – yrančiame kūne.",
          "Šaltinis": "Literatūra ir menas, aut. Tomas Šinkūnas.",
          "Šaltinio rūšis": "spausdintinė žiniasklaida",
          "Metai": "2026",
          "Kita metrika": "02 13.",
          "Pavyzdį pateikė": "Rita M."
        }
      }
    }
  }
}