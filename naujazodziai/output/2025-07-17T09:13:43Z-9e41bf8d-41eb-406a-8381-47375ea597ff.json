{
  "uuid": "9e41bf8d-41eb-406a-8381-47375ea597ff",
  "header": "čekiukininkas, -ė",
  "publishedDate": 1752743623822,
  "details": {
    "Bendroji informacija": {
      "Kirčiuotos formos": "čekiùkininkas, čekiùkininkė",
      "Kirčiuotė": "1",
      "Rūšis": "naujadaras",
      "Žodžio klasė": "darinys [hibridas]",
      "Kalbos dalis": "daiktavardis",
      "Kilmė": "lietuvių, < čekiukas < čekis (< anglų k. cheque) „pirkimą liudijantis kasos aparato kvitas“.",
      "Giminiški naujažodžiai": "čekistas, -ė; čekpitonas; čekutininkas, -ė; inočekis; įsičekinti; išsičekinti; prisičekutinti",
      "Pateikta": "2025-07-17"
    },
    "Reikšmė ir vartosena": {
      "Apibrėžtis": "politikas, įsipainiojęs į vadinamąjį čekiukų skandalą, neteisėtais būdais rinkdamas čekius kanceliarinėms išlaidoms pateisinti.",
      "Pastabos vartotojams": "žodis susijęs su čekiukų skandalu, kurį 2023 m. sukėlė Andriaus Tapino akcija „Skaidrinam!“.",
      "Vartojimo sritys": "politika",
      "Funkciniai atspalviai": "laisvasis stilius",
      "Ekspresiniai atspalviai": "ironiškasis",
      "Kiti variantai": "čekistas, -ė; čekutininkas, -ė",
      "Sąsajos": "čekutinis, -ė; prisičekutinti",
      "Vartosenos pavyzdžiai": {
        "1-as pavyzdys": {
          "Pavyzdys": "Tačiau J. Sabatauskas aiškino, kad jų siūlomi pakeitimai skirti visai ne gelbėti korumpuotus politikus, bet paremti geriausiomis europinėmis praktikomis. Jis apgailestavo, kad diskusijoje dėl šio projekto skambėjo ne argumentai, bet įžeidinėjimai. „Netgi prasivardžiavimai. Dažniausia frazė: čekiukininkai, išsukimas nuo bausmės, išsivedimas paskui save kitus nuteistuosius. Čia vaizdingi pasakymai, bet ar buvo pasakytas nors vienas žodis, kodėl jūs nustatėte 400 MGL (20 tūkst. eurų) didelei žalai? O todėl, nes mes paėmėme Europos praktiką. Pas artimiausius mūsų kaimynus lenkus didelė žala – 50 tūkst. eurų. Pas estus seniai nėra baudžiamajame kodekse piktnaudžiavimo, pas juos tai administracinė atsakomybė. Italijoje didelė žala – 100 tūkst. eurų“, – kalbėjo J. Sabatauskas.",
          "Šaltinis": "delfi.lt, aut. Vytenis Miškinis.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "06 16.",
          "Naujažodį pavartojo": "Julius Sabatauskas",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Bet mes klausiame, ar Seimas iki galo supranta, kokią Pandoros skrynią šitos pataisos atvers?“, – žurnalistams pirmadienį sakė Lietuvos žaliųjų partijos pirmininkė Ieva Budraitė. „Pataisų kontekste paveikti bus ne tik „čekiukininkai“, bet ir visi pareigūnai, kurie piktnaudžiauja savo valdžia. Tai nesvarbu, mes kalbam (...) apie aplinkosaugininką, kuris praneša brakonieriui, kad štai įvyks reidas ir taip leidžia jam išsisukti, ar mes kalbam apie kalėjimo prižiūrėtoją, kuris smurtauja psichologiškai, nebūtinai tik fiziškai prieš kalinį, turtinės žalos nepadaro – vadinasi, jo nelaukia jokia atsakomybė“, – teigė ji.",
          "Šaltinis": "lrt.lt (BNS), aut. Karolina Ambrazaitytė.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "06 30.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Bandymai išsukinėti čekiukininkus irgi atrodo apgailėtinai, nors dar nėra pasiekę sprendimo priėmimo fazės, bet jau jų atsiradimas Seime kelia pasipiktinimą. Priežasčių tam yra tiek, kad šis klausimas vertas atskiro straipsnio, tad paminėsiu tik keletą jų. Šiandien sunku suvokti, kaip čekiukų istorijose pasižymėję Seimo nariai gali nesupainioti interesų balsuodami už įstatymus, kurie atleidžia juos nuo atsakomybės.",
          "Šaltinis": "delfi.lt, aut. Audris Narbutas.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "07 17.",
          "Pavyzdį pateikė": "Rita M."
        }
      }
    }
  }
}