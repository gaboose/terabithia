{
  "uuid": "722c8949-24c0-4acc-ab6a-49b359d9bce1",
  "header": "kibernetinis pirmadienis",
  "publishedDate": 1764405006304,
  "details": {
    "Bendroji informacija": {
      "Kirčiuotos formos": "kibernètinis pirmãdienis",
      "Rūšis": "naujai sukurtas junginys",
      "Kalbos dalis": "nėra",
      "Formos variantai": "Kibernetinis pirmadienis.",
      "Kilmė": "lietuvių, plg. anglų k. Cyber Monday.",
      "Pateikta": "2025-11-29"
    },
    "Reikšmė ir vartosena": {
      "Apibrėžtis": "pirmadienis po juodojo penktadienio, skirtas išskirtinai internetinės prekybos akcijoms.",
      "Vartojimo sritys": "verslas",
      "Sąsajos": "juodasis penktadienis",
      "Vartosenos pavyzdžiai": {
        "1-as pavyzdys": {
          "Pavyzdys": "Juodasis penktadienis ir kibernetinis pirmadienis yra svarbiausi mažmeninės prekybos kalendoriaus įvykiai, lemiantys vartotojų elgseną ir nustatantys šventinio apsipirkimo sezono tendencijas. Šiomis dienomis, kai siūloma daugybė pasiūlymų ir nuolaidų, jaučiamas didžiulis laukimas. [...]Norint pasinaudoti geriausiais Juodojo penktadienio ir Kibernetinio pirmadienio pasiūlymais, labai svarbu pasiruošti. Vartotojai turėtų sekti pageidaujamų parduotuvių skelbimus ir apsvarstyti galimybę užsiprenumeruoti naujienlaiškius, kad gautų realiuoju laiku atnaujinamą informaciją.",
          "Šaltinis": "skrastas.lt",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "10 31.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Kaip ir kasmet lapkričio pabaigoje vyks „Juodojo penktadienio“ ir „Kibernetinio pirmadienio“ išpardavimai, kurių metu skelbiamos įvairios akcijos – pirkėjams paslaugas ir prekes siūloma įsigyti su didelėmis nuolaidomis. Pinigų plovimo prevencijos kompetencijų centras perspėja, jog tai itin aktyvus laikas elektroniniams sukčiams, todėl reklaminius pasiūlymus, ypač sutinkamus elektroninėje erdvėje, būtina atidžiai vertinti ir informaciją tikrinti oficialiuose šaltiniuose.",
          "Šaltinis": "amlcenter.lt",
          "Šaltinio rūšis": "įvairi interneto informacija",
          "Metai": "2023",
          "Kita metrika": "11 15.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Kibernetinis pirmadienis: kaip jis keičia pasaulinę ekonomiką? [antraštė]Kibernetinis pirmadienis atsirado 2005 m. ir buvo suprantamas kaip diena, kai vartotojai skatinami pirkti internetu su gana didele nuolaida, ar geresnėmis sąlygomis. Tai vyksta pirmąjį pirmadienį po juodojo penktadienio, todėl jo nuolaidos skatina pagalvoti apie šventinius pirkinius ir, ko nespėta įsigyti juodojo penktadienio metu, galima nusipirkti kibernetinį pirmadienį.",
          "Šaltinis": "sc.bns.lt, aut. Irena Danilevičienė.",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "12 02.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Prasidėjus „Vienišių dienos“ (angl. Singles' Day) nuolaidoms e. prekyboje ir artėjant „Juodojo penktadienio“ (angl. Black Friday) išpardavimų vajui (šiemet – lapkričio 28 d.), daugelis pirkėjų jau ruošiasi nuolaidų medžioklei tiek fizinėse, tiek internetinėse parduotuvėse. Vis dėlto Vilniaus universiteto Kauno fakulteto bakalauro studijų programos Marketingo technologijos pirmininkė doc. dr. Dovilė Balevičienė mėgstantiems apsipirkinėti internetu primena, kad netrukus po „Juodojo penktadienio“ ateina dar viena reikšminga rinkodaros diena – „Kibernetinis pirmadienis“ (angl. Cyber Monday).„Tai diena, kai „Juodojo penktadienio“ nuolaidos iš fizinių prekybos vietų persikelia į virtualią erdvę. Pasaulinė internetinių nuolaidų diena minima pirmadienį po Padėkos dienos ir „Juodojo penktadienio“. Istoriškai ji simbolizuoja skaitmeninės prekybos viršenybę prieš fizinę“, – aiškina dėstytoja.",
          "Šaltinis": "knf.vu.lt",
          "Šaltinio rūšis": "įvairi interneto informacija",
          "Metai": "2025",
          "Kita metrika": "11 11.",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "Įdomiausia, kad nors Kibernetinis pirmadienis yra minimas ir Lietuvos prekybininkų, tačiau pirkimų dinamika šią dieną įspūdingo šuolio nerodo.",
          "Šaltinis": "alfa.lt, aut. Deimantas Trumpickas.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "11 28.",
          "Pavyzdį pateikė": "Rita M."
        }
      }
    }
  }
}