{
  "uuid": "04ef2dd1-f9fa-4c86-8715-60dfb2d3ce66",
  "header": "juodasis ledas",
  "publishedDate": 1768564125639,
  "details": {
    "Bendroji informacija": {
      "Kirčiuotos formos": "juodàsis lẽdas",
      "Rūšis": "naujai sukurtas junginys",
      "Kalbos dalis": "nėra",
      "Kilmė": "lietuvių, plg. anglų k. black ice.",
      "Pateikta": "2026-01-16"
    },
    "Reikšmė ir vartosena": {
      "Apibrėžtis": "plikledžio rūšis – plonas skaidrus, beveik nematomas ledo sluoksnis, susidarantis ant asfalto dangos ar šaligatvių ir keliantis pavojų eismo saugumui.",
      "Vartojimo sritys": "aplinka, transportas",
      "Vartosenos pavyzdžiai": {
        "1-as pavyzdys": {
          "Pavyzdys": "Su apledėjusiais keliais susiduriama rudenį ir žiemą, kada juodasis ledas gali sukelti pavojų automobiliui nuslysti. Draudimo bendrovių atstovai pataria, kaip saugotis nuo juodojo ledo kelyje ir ką daryti, kai automobilis tampa nekontroliuojamas.Šaltuoju metų laiku juodasis ledas yra dažniausia eismo nelaimių priežastis. Plonas ir skaidrus ledo sluoksnis susidaro ant kelio dangos, kai oro temperatūra svyruoja apie 0. Rudens pabaiga ir žiemos pradžia yra pavojingiausias metas, ypač anksti rytais arba vėlai vakarais, kai oro temperatūra būna labai nepastovi.Dėl tamsios kelio dangos spalvos plonas ledo sluoksnis beveik nematomas, todėl vairuotojai jį pajunta tik tuomet, kai ant jo užvažiuoja.",
          "Šaltinis": "draudimas.lt",
          "Šaltinio rūšis": "įvairi interneto informacija",
          "Metai": "2022",
          "Kita metrika": "01 31.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "„Juodasis ledas“ – tai plonas, beveik nematomas ledo sluoksnis, kuris susidaro ant kelių, tiltų, viadukų. Šis reiškinys, paprastai atsirandantis vėlyvą rudenį ir žiemą, asfalto dangą paverčia slidžia ir pavojinga čiuožykla.Kaip atpažinti ,,juodąjį ledą“ ir išvengti jo spąstų?Blizgantis asfaltas: ieškokite silpno blizgesio ant kelio. Juodas ledas skirtingai atspindi šviesą, todėl atrodo šlapias arba blizgus.Šerkšnu padengti kelkraščiai: šaltis palei kelią ir aplinkinę augmeniją dažnai signalizuoja, kad ant kelio taip pat gali būti ledo.Tylios padangos: jei nebesigirdi įprasto padangų dundėjimo, gali būti, kad važiuojate ne asfaltu, o ledu.",
          "Šaltinis": "vilnius.policija.lrv.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "11 28.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "„Juodasis ledas – tai labai plonas ledo sluoksnis, todėl jis dažnai supainiojamas su šlapia kelio danga. Jei anksčiau tai buvo laikoma labiau sezonine problema – vėlyvą rudenį ar žiemos pabaigoje, kai temperatūra svyruoja apie nulį, pastarosios žiemos parodė, kad tokios situacijos tapo beveik nuolatinės. Pastaruoju metu nulinė temperatūra gali laikytis ir visą žiemą, todėl rizika susidurti su juoduoju ledu išlieka visą šaltąjį sezoną“, – sako A. Gasparavičius.",
          "Šaltinis": "tv3.lt",
          "Šaltinio rūšis": "internetinė žiniasklaida",
          "Metai": "2026",
          "Kita metrika": "01 14.",
          "Pavyzdį pateikė": "Rita M."
        }
      }
    }
  }
}