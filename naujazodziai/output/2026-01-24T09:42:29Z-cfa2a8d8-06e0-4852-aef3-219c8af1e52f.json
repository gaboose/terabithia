{
  "uuid": "cfa2a8d8-06e0-4852-aef3-219c8af1e52f",
  "header": "autokomunikacija",
  "publishedDate": 1769247749898,
  "details": {
    "Bendroji informacija": {
      "Kirčiuotos formos": "autokomunikãcija",
      "Kirčiuotė": "1",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "daiktavardis",
      "Kilmė": "rusų, автокоммуникация; plg. anglų k. autocommunication.",
      "Giminiški naujažodžiai": "iškomunikuoti; komunikacininkas, -ė; komunikatorius, -ė; komunikuoti; miskomunikacija; pakomunikuoti",
      "Papildoma informacija": "rusų kultūrologo, semiotiko Jurijaus Lotmano 1973 m. sukurtas terminas.",
      "Duomenų pateikėjai": "pirmasis (-oji) apie naujažodį pranešė duomenyno lankytojas (-a) (2026-01-24).",
      "Pateikta": "2026-01-24"
    },
    "Reikšmė ir vartosena": {
      "Apibrėžtis": "informacinis procesas, kai adresatas ir adresantas sutampa, t. y. žodinis bendravimas su savimi (vidinė kalba, dienoraščio rašymas ir pan.), siekiant išgryninti mintis, pakeisti vidinę būseną.",
      "Vartojimo sritys": "literatūra, mokslas",
      "Vartosenos pavyzdžiai": {
        "1-as pavyzdys": {
          "Pavyzdys": "Ne naujiena ir filologine problematika pagardinti švelnūs homoerotiniai motyviai: rašančios mergelės godos, nukreiptos ne į bernelį, o į kitą mergelę arba tiesiog į rašymo/skaitymo procesą kaip autokomunikacijos galimybę, leidžiančią pažinti, apsibrėžti pačią save.",
          "Šaltinis": "literaturairmenas.lt",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "11 22.",
          "Naujažodį pavartojo": "Virginija Kulvinskaitė (Cibarauskė)",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Kinotyrininkas, semiopragmatinės kino teorijos pradininkas Rogeris Odinas siūlo namų kiną laikyti tam tikra šeimos atminties komunikacine erdve: (medijuota) atmintis sukuria jungtį tarp praeities ir dabarties, taip užtikrindama atminties ir drauge šeimos tapatybės perdavimą iš kartos į kartą [...]. Odinas išskiria dvi komunikacijos ašis: viena yra nukreipta į išorę (šeimos nariai tarpusavyje apsikeičia informacija ir atsiminimais apie stebimus įvykius), o kita – į vidų (komunikacija vyksta vidinio dialogo formatu, papildant namų kine matomus įvykius savo asmeniniais, subjektyviais atsiminimais). Pastaroji komunikacinė ašis primena tai, ką Lotmanas pavadino autokomunikacija, kai informacijos siuntėjas ir jos gavėjas užima tą pačią poziciją, o tokios komunikacijos metu performuluojama pati asmenybė [...].",
          "Šaltinis": "Ona Kotryna Dikavičiūtė. Namų kinas kaip kultūros atminties tekstas. – Semiotika.",
          "Šaltinio rūšis": "mokslinis tekstas",
          "Metai": "2022",
          "Kita metrika": "t. 17, p. 186–207.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Analizuoti nuotraukų pavyzdžiai nurodo, kad Vivian pasitelkia autoportretus kaip sąveikos su aplinka praktiką. Tai suprasti padeda Jurijaus Lotmano poetinės autokomunikacijos modelis [...] , nes fotografė, fiksuodama save miesto aplinkoje (ir išsaugodama šias fotografijas paslaptyje), kreipiasi būtent į save. Miesto atspindžiai ir tekstūros veikia labiau kaip medija, kuri medijuoja Maier sau pačiai siunčiamą žinią. Svarbu pažymėti ir tai, kad tie patys atspindintys ir šešėlius kuriantys paviršiai įgalina fotografę jaustis pastebėtą paties miesto.",
          "Šaltinis": "satenai.lt, aut. Ugnė žemaitytė.",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "08 04.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Ne, ne viskas man muziejuje patiko: aš jutau nebūtinai pozityvų kontrastą tarp sukurto pasakojimo ir naujausios komunikacijos, girdėtos per spaudos konferenciją, atidarymo kalbas ir aktorių įgarsintus tekstus – iš žmonių, kurie nelabai įsigilinę į dalykus. Ekspozicijoje, išdėstyme, užrašuose, sąskambiuose juntamas autorinis balsas, o ir kuratorės prieina, gali jų paklausti, jos papasakoja. Gali kai ką perskaityti savaip, kitaip nei tau rodoma. Tuo tarpu komunikacinis pasakojimas, kaip jau pabrėžė Tomas, stipriai anonimizuotas, ten nuskamba jau kažkokia kita žinutė. Esama vidinio konflikto tarp naujai sukurtos muziejaus autokomunikacijos ir to, ką ten galima pamatyti, patirti, suprasti.",
          "Šaltinis": "lrt.lt (iš: „Naujasis židinys-Aidai“), aut. Nerijus Šepetys, Rugilė Rožėnė, Tomas Vaiseta.",
          "Šaltinio rūšis": "internetinė žiniasklaida",
          "Metai": "2026",
          "Kita metrika": "01 24.",
          "Naujažodį pavartojo": "Nerijus Šepetys",
          "Pavyzdį pateikė": "duomenyno lankytojas (-a) (2026-01-24)."
        }
      }
    }
  }
}