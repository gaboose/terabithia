{
  "uuid": "b9767288-809a-4e8a-b050-c4b606535b7f",
  "header": "spiritotiekis",
  "publishedDate": 1766141997644,
  "details": {
    "Bendroji informacija": {
      "Kirčiuotos formos": "spiritótiekis",
      "Kirčiuotė": "1",
      "Rūšis": "naujadaras",
      "Žodžio klasė": "darinys [hibridas]",
      "Kalbos dalis": "daiktavardis",
      "Kilmė": "lietuvių",
      "Giminiški naujažodžiai": "pinigotiekis; produktotiekis; spiritonešis, -ė",
      "Pateikta": "2025-12-19"
    },
    "Reikšmė ir vartosena": {
      "Apibrėžtis": "vamzdis, kuriuo tiekiamas kontrabandinis spiritas.",
      "Vartojimo sritys": "teisė (teisėtvarka)",
      "Funkciniai atspalviai": "laisvasis stilius",
      "Vartosenos pavyzdžiai": {
        "1-as pavyzdys": {
          "Pavyzdys": "Pradėję ją traukti iš žemės, pasieniečiai nustatė, kad Lietuvos pusėje buvo paklota apie 200 metrų maždaug 1,5 centimetro skersmens žarnos. Ji buvo nauja, sujungta iš keturių 50 metrų dalių. Spiritotiekis vedė link artimiausios toje vietoje sodybos, tačiau nuo žarnos galo iki jos dar buvo likę apie pusšimtis metrų. Tikėtina, kad žarnos klojimą kontrabandininkai rengėsi pratęsti.",
          "Šaltinis": "delfi.lt (BNS).",
          "Šaltinio rūšis": "internetinė žiniasklaida",
          "Metai": "2003",
          "Kita metrika": "11 27.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Varėnos pasieniečiai surengė vieną sėkmingiausių operacijų pastarųjų metų Valstybės sienos apsaugos tarnybos (VSAT) veikloje užkertant kelią, įtariama, neteisėtam kontrabandinio spirito patekimui į Lietuvą. Spirito kontrabandininkai iš Baltarusijos į Lietuvą po vandeniu ir žeme nutiesė daugiau kaip 3 kilometrų ilgio žarną, sakoma VSAT pranešime spaudai. Pradėję ją traukti į krantą, pasieniečiai po maždaug pusantro kilometro pasiekė Eišiškių miesto prieigas, kur žarna toliau iš upelio pasuko į laukus. Visiškai atviroje vietovėje spiritotiekis buvo paklotas maždaug 10 centimetrų gylyje. Žarna po žeme kirto net keletą vietinių keliukų.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2004",
          "Kita metrika": "12 10.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Vyckos tėvams į jo nuotykius buvo nusišvilpt. O jų šaunusis „bachūras“ „vartė“ pirmuosius savo uždirbtus pinigus: į Daugpilį dešrų krovinys, iš ten – spiritotiekis. Į mafiją Vyckos visgi nepriėmė – per aršus ir per kvailas. Mat rokiškėniška patarlė „glušų ir bažnyčiaj muša“, regis, buvo sukurta specialiai mūsų herojui.",
          "Šaltinis": "grokiskis.lt, aut. Lina Dūdaitė-Kralikienė.",
          "Šaltinio rūšis": "internetinė žiniasklaida",
          "Metai": "2015",
          "Kita metrika": "08 03.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "„Būdavo tokių atvejų, tačiau ne mūsų užkardos teritorijoje, kai po vandeniu net ir spiritotiekius tiesdavo. Nutiesdavo plastikinį vamzdį, prie jo pritvirtindavo svarelius, kad neplūduriuotų, ir pumpuodavo alkoholį. Prieš kokius 10 metų Druskininkų užkardos veikimo zonoje rastas spiritotiekis [driekėsi] apie 3 metrus po žeme Lietuvoje, panašiai tiek ir Baltarusijoje“, – sena istorija dalijosi jis.",
          "Šaltinis": "lrt.lt, aut. Karolina Aleknavičė.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "07 21.",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "„Spiritą gabendavo įvairiai, kartais permesdavo bakeliais, bet būdavo ir netgi mūsų vadinami spiritotiekiai: vamzdis, kuris vandens telkiniuose kartais tęsdavosi 500 metrų. Būdavo paklotas plastikinis vamzdis – Baltarusijoje kokie, tarkime, 4 kilometrai, o Lietuvoje irgi trys kilometrai. Ir gale įkastos kubinės po toną plastikinės statinės ir į jas bėgdavo pumpuojamas alkoholis“, – prisiminė pareigūnas.Kadangi alkoholis lengvesnis už vandenį, jo tiekimo vamzdžius tekdavo pasunkinti – apkabinėti plytomis, kad šis nugrimztų po vandeniu.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "12 16.",
          "Pavyzdį pateikė": "Rita M."
        }
      }
    }
  }
}