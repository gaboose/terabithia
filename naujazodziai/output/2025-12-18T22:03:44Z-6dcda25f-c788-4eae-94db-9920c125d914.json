{
  "uuid": "6dcda25f-c788-4eae-94db-9920c125d914",
  "header": "savaime suprantamybė",
  "publishedDate": 1766095424041,
  "details": {
    "Bendroji informacija": {
      "Kirčiuotos formos": "saváime suprantamýbė",
      "Rūšis": "naujai sukurtas junginys",
      "Kalbos dalis": "nėra",
      "Kilmė": "lietuvių, plg. anglų k. self-evidence.",
      "Pateikta": "2025-12-19"
    },
    "Reikšmė ir vartosena": {
      "Apibrėžtis": "savaime suprantamas dalykas.",
      "Vartojimo sritys": "bendroji vartosena",
      "Vartosenos pavyzdžiai": {
        "1-as pavyzdys": {
          "Pavyzdys": "Mūsų projekto kontekste šiuolaikinių iššūkių religiniam ir kultūriniam tapatumui – sekuliarizacijos, globalizacjos, nihilizmo – apibrėžimas ir traktavimas taip pat tampa problemiškas. Keliamas klausimas, kas jie iš tiesų yra, ką jie reiškia, kartu nepasiduodant kažkokiai teorinės savaime suprantamybės iliuzijai.",
          "Šaltinis": "bernardinai.lt",
          "Šaltinio rūšis": "internetinė žiniasklaida",
          "Metai": "2012",
          "Kita metrika": "12 28.",
          "Pavyzdį pateikė": "Agnė Aleksaitė-Davidavičienė (2025-09-26)."
        },
        "2-as pavyzdys": {
          "Pavyzdys": "Kaip teigia poetė Giedrė Kazlauskaitė, „Originalus autorės-stebėtojos rakursas atsiranda iš neįprastų pozicijų – matyti ir akcentuoti ne „savaime suprantamybę“, o poetiškas detales, absurdo žaismę įprastose rutinos schemose, netikėtus dialogų kampus. Autorė turi gebėjimą rašyti laisva, savita kalba, be išmoktų figūrų ar nusižiūrėto stiliaus, plastiškai jungti pasakojimą ir vizualumą“.",
          "Šaltinis": "bernardinai.lt",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "02 26.",
          "Pavyzdį pateikė": "Agnė Aleksaitė-Davidavičienė (2025-09-26)."
        },
        "3-ias pavyzdys": {
          "Pavyzdys": "Anot Berlyno nepriklausomųjų kairiųjų dienraščio „Tageszeitung“, „nėra abejonių, kad tarp šimtų tūkstančių Vokietijon atkeliavusių pabėgėlių esama ir smurtauti pasirengusių teroristų. Tai ne siurprizas, tai – savaime suprantamybė. Į terorą linkusiųjų yra ir beveik visur kitur pasaulyje. [...]“, – rašė Berlyno laikraštis.",
          "Šaltinis": "lrt.lt",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "12 24.",
          "Naujažodį pavartojo": "Mykolas Drunga",
          "Pavyzdį pateikė": "Agnė Aleksaitė-Davidavičienė (2025-09-26)."
        },
        "4-as pavyzdys": {
          "Pavyzdys": "Viešoji erdvė – parkai, skverai, aikštės, stadionai, vaikų žaidimų aikštelės – savaime suprantamybė, tiesa? Tačiau ar erdvės viešumas visuomet reiškia ir jos bendruomeniškumą?",
          "Šaltinis": "bernardinai.lt; aut. Daina Habdankaitė.",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "12 29.",
          "Pavyzdį pateikė": "Agnė Aleksaitė-Davidavičienė (2025-09-26)."
        },
        "5-as pavyzdys": {
          "Pavyzdys": "Vis dėlto, didžiajai daugumai ne tik žiūrint globaliai, bet ir asmeniniu požiūriu, anglų kalba – būtinybė ir netgi savaime suprantamybė.",
          "Šaltinis": "Inga Hilbig. Lietuvos gyventojų svetimųjų kalbų vartojimas, kalbinės nuostatos, mokymasis. – Meilutė Ramonienė et al. Sociolingvistinė Lietuvos panorama. Gyventojų kalbinės nuostatos ir kalbinis elgesys. Kolektyvinė monografija. Vilnius: Vilniaus universiteto leidykla.",
          "Šaltinio rūšis": "mokslinis tekstas",
          "Metai": "2022",
          "Kita metrika": "p. 95.",
          "Pavyzdį pateikė": "Agnė Aleksaitė-Davidavičienė (2025-09-25)."
        }
      }
    }
  }
}