{
  "uuid": "e10b4d41-df1e-48ac-808d-4cec70afe358",
  "header": "dešimtbalis, -ė (būdv.)",
  "publishedDate": 1750625410504,
  "details": {
    "Bendroji informacija": {
      "Kirčiuotos formos": "dešimtbãlis, dešimtbãlė",
      "Kirčiuotė": "2",
      "Rūšis": "naujadaras",
      "Žodžio klasė": "darinys",
      "Kalbos dalis": "būdvardis",
      "Kilmė": "lietuvių",
      "Giminiški naujažodžiai": "dešimtierius, -ė; dešimtragis; penkiabalis, -ė (būdv.)",
      "Duomenų pateikėjai": "pirmoji apie naujažodį pranešė Gita (2025-02-10).",
      "Pateikta": "2025-06-22"
    },
    "Reikšmė ir vartosena": {
      "Apibrėžtis": "kuris susijęs su dešimties balų vertinimo sistema.",
      "Vartojimo sritys": "bendroji vartosena, švietimas",
      "Sąsajos": "penkiabalis, -ė (būdv.)",
      "Vartosenos pavyzdžiai": {
        "1-as pavyzdys": {
          "Pavyzdys": "Vyriausybės veiklą apklaustieji vertina truputį geriau nei Seimo, tačiau iš principo taip pat neigiamai, tai yra vidutiniškai šiek tiek daugiau nei trejetu pagal dešimtbalę sistemą, rašo savaitraštis \"Veidas\", kurio užsakymu tyrimų ir konsultacijų bendrovė \"Prime consulting\" lapkričio 15-17 dienomis apklausė 500 Lietuvos didžiųjų miestų gyventojų. Vienetu, dvejetu arba trejetu pagal dešimtbalę sistemą, tai yra nepatenkinamai, šios kadencijos Seimo darbo kokybę vertina net 88,4 proc. respondentų. Daugiausiai, arba 56,2 proc. respondentų Seimui skyrė dvejetą.",
          "Šaltinis": "delfi.lt (BNS).",
          "Šaltinio rūšis": "internetinė žiniasklaida",
          "Metai": "2010",
          "Kita metrika": "11 29.",
          "Pavyzdį pateikė": "Agnė Aleksaitė (2025-03-04)."
        },
        "2-as pavyzdys": {
          "Pavyzdys": "Atsižvelgiant į „Transparency International“ atliekamą tyrimą pagal korupcijos suvokimo indeksą užimame 46 vietą iš 178. Šis indeksas leidžia skirstyti valstybes pagal skaidrumo suvokimą tarp viešojo sektoriaus tarnautojų ir politikų. Nors atsiduriame pirmojoje sąrašo pusėje, pernelyg džiaugtis dėl to nevertėtų, nes tesurinkome vos 5 balus iš dešimties galimų. O sąrašo viršuje atsidūrusios valstybės yra priartėjusios prie dešimtbalio įvertinimo. Tokia padėtis verčia jaudintis, nes didžioji pasaulio dalis yra giliai įklimpusi į neskaidrią veiklą.",
          "Šaltinis": "tv3.lt",
          "Šaltinio rūšis": "internetinė žiniasklaida",
          "Metai": "2011",
          "Kita metrika": "11 14.",
          "Pavyzdį pateikė": "Agnė Aleksaitė (2025-03-04)."
        },
        "3-ias pavyzdys": {
          "Pavyzdys": "Naujasis ministras: mūsų dešimtbalė sistema neveikia taip, kaip turėtų veikti [antraštė]",
          "Šaltinis": "delfi.lt; aut. Mindaugas Jackevičius.",
          "Šaltinio rūšis": "internetinė žiniasklaida",
          "Metai": "2012",
          "Kita metrika": "12 21.",
          "Pavyzdį pateikė": "Agnė Aleksaitė (2025-03-04)."
        },
        "4-as pavyzdys": {
          "Pavyzdys": "Neseniai „Kūrybinių partnerysčių“ atliktas tyrimas „Kūrėjų ir mokytojų partnerystės transformuojant ugdymą“ atskleidė, kad mokytojus pagal asmenines savybes charakterizuoti labai sunku: jie supanašėja, atrodo vienodi. Manoma, kad priežastis, kodėl taip įvyksta, yra ta, jog mokytojai parengiami standartizuotam ugdymui (dešimtbalei mokinių vertinimo sistemai, testams, kontroliniams darbams, vadovėliams ir pan.).",
          "Šaltinis": "kauno.diena.lt",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "09 11.",
          "Pavyzdį pateikė": "Agnė Aleksaitė (2025-03-04)."
        },
        "5-as pavyzdys": {
          "Pavyzdys": "Nuo šiol dešimtbalė studijų rezultatų vertinimo skalė bus siejama su studijų pasiekimų lygmenimis tokiu principu: puikus studijų pasiekimų lygmuo – 9 ir 10, tipinis studijų pasiekimų lygmuo – 7 ir 8, slenkstinis studijų pasiekimų lygmuo – 5 ir 6. Naujoji sistema įsigalios nuo 2017 m. sausio 1 d., tačiau nebus taikoma paskutinio bakalauro ir magistro studijų kursų studentams.",
          "Šaltinis": "vilniustech.lt",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "09 14.",
          "Pavyzdį pateikė": "Agnė Aleksaitė (2025-03-04)."
        },
        "6-as pavyzdys": {
          "Pavyzdys": "Šiuo metu galiojančią dešimtbalę vertinimo sistemą Lietuvos universitetuose ketinama pakeisti iki kito rugsėjo. Dėl tokio termino sutarė Lietuvos universitetų rektorių konferencija. „Šiais mokslo metais studentų vertinime išlieka dešimtbalė sistema. Per šiuos metus planuojama sukurti naują sistemą“, – BNS sakė konferencijos vadovas Vilniaus Gedimino technikos universiteto rektorius Alfonsas Daniūnas.",
          "Šaltinis": "lrt.lt (BNS).",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "10 01.",
          "Pavyzdį pateikė": "Gita (2025-02-10)."
        },
        "7-as pavyzdys": {
          "Pavyzdys": "Dešimtbalis įvertinimas. Mokytojai gali pateikti įvertinimą jų pageidaujamu būdu, naudodamiesi dešimtbalio įvertinimo funkcija.",
          "Šaltinis": "microsoft.com",
          "Šaltinio rūšis": "įvairi interneto informacija",
          "Metai": "2018",
          "Kita metrika": "01 22.",
          "Pavyzdį pateikė": "Agnė Aleksaitė (2025-03-04)."
        },
        "8-as pavyzdys": {
          "Pavyzdys": "„Šiai dienai 8 iš 10 klientų, kurie pasiima būsto paskolą, pabaigoje mums duoda dešimtbalį įvertinimą“, – apžvalgos rezultatais dalijasi specialistas.",
          "Šaltinis": "lrytas.lt",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "10 29.",
          "Pavyzdį pateikė": "Agnė Aleksaitė (2025-03-04)."
        },
        "9-as pavyzdys": {
          "Pavyzdys": "Rytų Europos studijų centro užsakymu (RESC) „Spinter tyrimai“ rugsėjo 25 – spalio 12 d. atliko reprezentatyvią Lietuvos gyventojų apklausą, kurios metu Lietuvos gyventojai dešimtbalėje sistemoje (0 – labai nepatinka, 10 – labai patinka) įvertino devynis pasaulio politikus. Tyrimo metu buvo apklausta 1014 gyventojų, kurių amžius nuo 18 iki 75 metų. Palankiausiai apklausos dalyviai iš užsienio lyderių vertina Volodymyrą Zelenskį, o labiausiai neigiamai žvelgia į Vladimirą Putiną ir Aleksandrą Lukašenką, rašoma pranešime žiniasklaidai.",
          "Šaltinis": "moteris.lt (ELTA).",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "12 19.",
          "Pavyzdį pateikė": "Agnė Aleksaitė (2025-03-04)."
        }
      }
    }
  }
}