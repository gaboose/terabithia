{
  "uuid": "d3c864c0-b169-4199-b439-4fef499e229b",
  "header": "haniva",
  "publishedDate": 1766309085457,
  "details": {
    "Bendroji informacija": {
      "Kirčiuotos formos": "hanivà",
      "Kirčiuotė": "2",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "daiktavardis",
      "Kilmė": "japonų, anglų k. perraša haniwa.",
      "Pateikta": "2025-12-21"
    },
    "Reikšmė ir vartosena": {
      "Apibrėžtis": "molio figūrėlė, Japonijoje naudota laidojimo ritualuose: dėta į kapą prie mirusiojo kaip sielos saugotoja; cilindro, žmogaus ar gyvūno pavidalo figūra, statyta grupėmis laidojimo vietose.",
      "Vartojimo sritys": "kitų kraštų realijos, menas, religija",
      "Vartosenos pavyzdžiai": {
        "1-as pavyzdys": {
          "Pavyzdys": "Nintoku kapas buvo milžiniškas inžinierinis projektas. Dirbtinę kalvą sudaro apie 1 387 533 kubiniai metrų žemių, o tai reiškia, kad per 1000 žmonių būtų tekę daugiau kaip ketverius metus plušėti kuriant. Supylus kalvą, jos paviršius buvo išklotas apskritais akmenimis, šlaituose septyniomis eilėmis sustatyti 20 000 terakotinių cilindrų (hanivų). Šie keraminiai cilindrai, čia pat dideliais kiekiais formuojami kokilėse, turėję simboliškai apsaugoti kapą ir jo “gyventoją”. Be cilindrinių, buvo ypatingos formos hanivų: žmogaus (galbūt šamanės) galvos formos, žirgo formos.",
          "Šaltinis": "archyvai.info",
          "Šaltinio rūšis": "tinklaraštis",
          "Metai": "2012",
          "Kita metrika": "11 29.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Keramikės Noe Kuremoto kūryboje jungiasi japonų kultūrinis paveldas ir moderni estetika, formos švarumas ir turtingas simbolizmas. Jos darbų prototipai – religinės keramikos dirbiniai: hanivos – figūrėlės, randamos Japonijos Kofun periodo (IV–VI a.) kapavietėse; dogu – vaisingumo deivės skulptūrėlės, išlikusios net iš Džiomono laikotarpio (14 000–400 m. pr. Kr.); daruma – lėlės-budistiniai sėkmės talismanai – ar shimekazari – naujametiniai piktąsias dvasias atbaidantys šiaudų vainikai. Per amžius nusistovėjusias formas menininkė transformuoja į šiuolaikišką, minimalistinę, tačiau ryškią akmens masės keramiką.",
          "Šaltinis": "nemunas.press, aut. Deima Žuklytė-Gasperaitienė.",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "03 23.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "„Sielą reikia saugoti ne tik po mirties, bet ir tada, kai žmogus dar gyvas“, – sako Japonijoje gimusi, o dabar sodyboje prie Zarasų gyvenanti menininkė Noe Kuremoto. Jos skulptūrų – hanivų – paroda eksponuojama kolekcininko Ramučio Petniūno galerijoje K.Kalinausko gatvėje, Vilniuje. Senąją Japonijos molinių sielų saugotojų tradiciją ji perkelia į šiuolaikinio žmogaus kasdienybę, kalbėdama apie dvasinį nuovargį, gyvenimą „iš inercijos“ ir atsakomybę girdėti savo sielos balsą. [...]Hanivos galiausiai keliaudavo į mirusiųjų kapus tam, kad apsaugotų sielą. Buvo tikima reinkarnacija – net mirus kūnui siela keliauja toliau, tad jai reikia apsaugos“, – apie senovės hanivų prasmę pasakoja N.Kuremoto",
          "Šaltinis": "15min.lt, aut. Kristina Tamelytė.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "12 21.",
          "Pavyzdį pateikė": "Rita M."
        }
      }
    }
  }
}