{
  "uuid": "62c7e012-58ca-4f20-ac7a-514bdb23fc29",
  "header": "adaptogenas",
  "publishedDate": 1771971586170,
  "details": {
    "Bendroji informacija": {
      "Kirčiuotos formos": "adaptogènas",
      "Kirčiuotė": "2",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "daiktavardis",
      "Kilmė": "anglų, adaptogen.",
      "Giminiški naujažodžiai": "adaptabilus, -i",
      "Pateikta": "2026-02-25"
    },
    "Reikšmė ir vartosena": {
      "Apibrėžtis": "žolelių medicinoje – natūrali medžiaga, padedanti organizmui atsispirti stresui.",
      "Vartojimo sritys": "medicina (sveikata)",
      "Vartosenos pavyzdžiai": {
        "1-as pavyzdys": {
          "Pavyzdys": "Rytuose yra daug vitalinę energiją sugrąžinančių praktikų, tačiau šiuolaikiniam žmogui, kuris neturi laiko net pasirūpinti savo sveikata, labai patrauklu vartoti adaptogenus.Būtent adaptogenai didina organizmo atsparumą infekcijoms, aukštai ar žemai temperatūroms, fizinei ar psichinei perkrovoms, nuodingoms medžiagoms. Jie teigiamai veikia centrinę nervų sistemą, didina hemoglobino kiekį, gerina smegenų kraujotaką ir lytinės sistemos veiklą, mažina cholesterolio kiekį, saugo nuo stresų. Adaptogenams priskiriamas eleuterokokai, saldymedžiai, kininiai citrinvyčiai, grybai kininiai kordicepsai, tačiau geriausiuoju laikomi ženšeniai.",
          "Šaltinis": "delfi.lt („Rasos“), aut. Daiva Valevičienė.",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "10 02.",
          "Pavyzdį pateikė": "Agnė Aleksaitė-Davidavičienė (2026-01-03)."
        },
        "2-as pavyzdys": {
          "Pavyzdys": "Daugelis vaistiniuose augaluose esančių medžiagų pasižymi organizmo funkcijas stiprinančiu arba slopinančiu poveikiu. Vienas iš organizmo apsaugos būdų – adaptogenų vartojimas. Tai gyvulinės ar augalinės kilmės priemonės, pasižyminčios normalizuojančiomis, optimalią organizmo veiklą atstatančiomis savybėmis. Adaptogenas – nėra viešai pripažinta sąvoka. Istoriškai pirmuoju sąvoką adaptogenas panaudojusiu žmogumi laikomas Dr. Nikolajus Lazarevas. Jis adaptogeną apibrėžia kaip medžiagą, kuri leidžia organizmui kovoti su neigiamu fiziniu, cheminiu bei biologiniu stresu.",
          "Šaltinis": "lrytas.lt",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "08 15.",
          "Pavyzdį pateikė": "Agnė Aleksaitė-Davidavičienė (2026-01-03)."
        },
        "3-ias pavyzdys": {
          "Pavyzdys": "Adaptogenai – ir nuo streso, ir nuo antsvorio [antraštė] Adaptogenai – tai daugiausia žolelės (tiesa, ne visos – tam tikros, ypatingos), taip pat kai kurie grybai ir šaknys. Jų išskirtinumas tai, kad jie padeda kovoti su stresu, nerimu, nemiga, nutukimu, stiprina imunitetą bei pasižymi kitomis sveikatai naudingomis savybėmis.",
          "Šaltinis": "sekunde.lt",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "04 30.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Daktaras Unikauskas paaiškino, kas yra adaptogenai ir kada kokius vartoti [antraštė] Adaptogenai – dažniausiai įvairios žolelės – padeda kūnui funkcionuoti normaliu ritmu ir aktyvina organizmo sistemas kovoti su uždegimais, netgi padeda mažinti stresą. [...]„Įvairiose pasaulio šalyse dominuoja skirtingi adaptogenų gausa pasižymintys augalai“, – teigia A. Unikauskas. Jis papasakojo apie keletą adaptogenų, augančių Lietuvoje.",
          "Šaltinis": "lrt.lt",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "04 17.",
          "Pavyzdį pateikė": "Agnė Aleksaitė-Davidavičienė (2026-01-03)."
        },
        "5-as pavyzdys": {
          "Pavyzdys": "Ženšenis: natūralus adaptogenas jūsų sveikatai [antraštė] Adaptogenai yra natūralios kilmės medžiagos, kurios padeda organizmui prisitaikyti prie stresinių situacijų ir įveikti iššūkius. 1947 m. rusų mokslininkas Nikolai Lazarev sukūrė terminą „adaptogenas‘‘. Šios medžiagos yra beveik netoksiškos ir veikia mūsų kūną taip, kad jis geriau geba įveikti įvairius biologinius, fizinius ir cheminius stresus bei normalizuoti skirtingų organų veiklą. [...] Dauguma augalų adaptogenų yra Azijos floros atstovai. Klasikinis ir populiariausias „pirmos kartos“ augalas adaptogenas yra kininis ženšenis (Panax ginseng C. A. Meyer). Tai vienas labiausiai ištirtų adaptogenų.",
          "Šaltinis": "sc.bns.lt",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "04 10.",
          "Pavyzdį pateikė": "Agnė Aleksaitė-Davidavičienė (2026-01-03)."
        },
        "6-as pavyzdys": {
          "Pavyzdys": "Pasaulio saldumynų tendencijos: šokoladas su pikantiškais prieskoniais ir adaptogenais [antraštė]„Nors iš pirmo žvilgsnio gali pasirodyti, kad suderinti malonumą ir sveikatingumą – sudėtinga užduotis, 2025-ieji žada reikšmingą pažangą. Jau dabar saldumynai vis dažniau pagardinami įvairiais egzotiniais vaisiais, žolelėmis, gėlėmis ir prieskoniais, bet šiemet stebinti neturėtų ir šokolado plytelėje esantys adaptogenai – ašvaganda, reishi ir liūto karčiais vadinami grybai bei ženšenis. Žinoma, populiarūs išliks ir tokie pažįstami skoniai, kaip levandos, mėtos, ramunėlės ir imbierai, nes ir šie ingredientai siejami su raminamosiomis bei savijautą gerinančiomis savybėmis. [...]“, – pasakoja J. Razmus.",
          "Šaltinis": "lrt.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "02 12.",
          "Pavyzdį pateikė": "Agnė Aleksaitė-Davidavičienė (2026-01-03)."
        }
      }
    }
  }
}