{
  "uuid": "656944b6-3002-40aa-aa32-6833f744527b",
  "header": "sidabrinė ekonomika",
  "publishedDate": 1764491280864,
  "details": {
    "Bendroji informacija": {
      "Kirčiuotos formos": "sidabri̇̀nė ekonòmika",
      "Rūšis": "naujai sukurtas junginys",
      "Kalbos dalis": "nėra",
      "Kilmė": "lietuvių, plg. anglų k. silver economy.",
      "Pateikta": "2025-11-30"
    },
    "Reikšmė ir vartosena": {
      "Apibrėžtis": "1) ekonominė veikla, į kurią įsitraukia į vyresnė nei 50–60 metų amžiaus visuomenės grupė; 2) į šią grupę orientuota veikla, produktai ar paslaugos.",
      "Vartojimo sritys": "verslas, visuomenė",
      "Sąsajos": "dykonomika; dovanomika; geronomika; gig ekonomika; kriptoekonomika; laisvanomika; mėlynoji ekonomika; mokonomika; pandonomika; žiedinė ekonomika",
      "Vartosenos pavyzdžiai": {
        "1-as pavyzdys": {
          "Pavyzdys": "Sidabrinė ekonomika – tai ekonominė aplinka, kurioje vyresni nei 60 metų amžiaus žmonės tarpusavyje sąveikauja ir klesti darbo vietose, įsitraukia į inovatyvius verslus, padeda plėtotis rinkai, dalyvaudami joje kaip vartotojai bei gyvena sveiką, aktyvų ir produktyvų gyvenimą.",
          "Šaltinis": "15min.lt, aut. Giedrė Ramanauskienė",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "09 28.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Spartus visuomenės senėjimas dažnai yra suvokiamas kaip grėsmė. Pagrįstai manoma, kad didesnis vyresnio amžiaus žmonių skaičius smarkiai ir neigiamai paveiks socialinės ir sveikatos apsaugos sistemas. Dažniausiai kylantis klausimas – kaip mažėjantis darbingo amžiaus žmonių skaičius išlaikys didėjantį vyresnio amžiaus žmonių skaičių. Tačiau ne taip seniai „nukaltas“ terminas „sidabrinė ekonomika“ signalizuoja apie besikeičiantį mąstymą.Sidabrinė ekonomika paprastai suprantama kaip visi produktai, veiklos, paslaugos ir pan., sukurti taip, kad atitiktų vyresnio amžiaus (dėl ribos dažnai nesutariama – 50+ ar 65+ metų) žmonių poreikius. Tokių produktų ar paslaugų spektras platus – tai ir patogesni skutimosi peiliukai, ir specializuotos finansinės paslaugos, ir išmaniosios sveikatos technologijos ar autonominiai automobiliai.Europos Komisijos užsakytoje Sidabrinės ekonomikos ataskaitoje 2015 m. Europos sidabrinė ekonomika buvo įvertinta 3,7 trilijono eurų ir numatytas 5 proc. metinis augimas.",
          "Šaltinis": "naujienos.vu.lt",
          "Šaltinio rūšis": "įvairi interneto informacija",
          "Metai": "2021",
          "Kita metrika": "04 22.",
          "Naujažodį pavartojo": "Antanas Kairys",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "UPSELL yra akronimas, kurį sudaro angliškų žodžių junginio Unlocking the Potential of Silver Economy in Lifelong Learning pirmosios raidės. Šį žodžių junginį į lietuvių kalbą būtų galima išversti kaip sidabrinės ekonomikos potencialo išlaisvinimą mokymosi visą gyvenimą srityje. Sidabrinė ekonomika yra sąvoka, talpinanti savyje daugiau nei vieną reikšmę – tai yra ekonominės veiklos, susijusios su vyresnio amžiaus grupėmis, o taip pat ir naujų produktų ir paslaugų, orientuotų į vyresnio amžiaus žmonių grupę, potencialas. Siekiant skatinti sidabrinės ekonomikos raišką Lietuvoje, yra svarbu ne tik pažinti ir suprasti, kas yra sidabrinė ekonomika ir kaip ji veikia, tačiau ir integruoti jos principus į mokymosi visą gyvenimą programas.",
          "Šaltinis": "senjorupasaulis.lt",
          "Šaltinio rūšis": "įvairi interneto informacija",
          "Metai": "2022",
          "Kita metrika": "11 11.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Yra tik vienas būdas veiksmingai spręsti senėjančios visuomenės IT žinių trūkumo iššūkius – skatinti juos nuolat atnaujinti savo kompetencijas. Taip pat svarbu ir keisti visuomenės požiūrį į sidabrinės ekonomikos atstovų galimybes ir jų turimą potencialą, nes jeigu žmogus veiklus, tai niekam neturi rūpėti jo amžius. [...] Šiuo metu vienas iš keturių europiečių yra vyresnis nei šešiasdešimties metų amžiaus. Per ateinančius keturis dešimtmečius šis rodiklis smarkiai augs ir tikėtina, jog iki 2060-ųjų jau vienas iš trijų Europos gyventojų bus vyresnis nei 65 metų amžiaus. Tai didelė ekonominė jėga, apibūdinama sidabrinės ekonomikos terminu. Sutariama, jog sidabrinė ekonomika apibrėžia ekonomines veiklas, produktus ir paslaugas, kurie yra sukurti vyresnei nei penkiasdešimties metų amžiaus visuomenės grupei.",
          "Šaltinis": "lic.lt (Lietuvos inovacijų centras), aut. Giedrė Ramanauskienė.",
          "Šaltinio rūšis": "įvairi interneto informacija",
          "Metai": "2024",
          "Kita metrika": "03 05.",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "„Įstatyme sidabrinės ekonomikos nuostata yra būtina, nes šiuo metu vyresnio amžiaus žmonių potencialas Lietuvoje nėra pakankamai išnaudojamas – dalis jų norėtų dirbti, kurti mažus verslus ar teikti paslaugas, tačiau stokoja paskatų, pritaikytų darbo formų“, – sako B. Vėsaitė. Įtvirtinus sidabrinės ekonomikos skatinimą, valstybė, jos teigimu, kryptingai remtų vyresnio amžiaus žmonių ekonominį įsitraukimą, didintų jų finansinį savarankiškumą.",
          "Šaltinis": "alfa.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "11 30.",
          "Naujažodį pavartojo": "Birutė Vėsaitė",
          "Pavyzdį pateikė": "Rita M."
        }
      }
    }
  }
}