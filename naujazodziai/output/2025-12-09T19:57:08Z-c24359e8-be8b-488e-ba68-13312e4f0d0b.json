{
  "uuid": "c24359e8-be8b-488e-ba68-13312e4f0d0b",
  "header": "cli-fi",
  "publishedDate": 1765310228867,
  "details": {
    "Bendroji informacija": {
      "Rūšis": "naujai skolinta santrumpa",
      "Kalbos dalis": "daiktavardis",
      "Formos variantai": "Cli-fi.",
      "Kilmė": "anglų, cli-fi < climate fiction.",
      "Duomenų pateikėjai": "pirmasis (-oji) apie naujažodį pranešė duomenyno lankytojas (a-) (2025-12-05).",
      "Pateikta": "2025-12-09"
    },
    "Reikšmė ir vartosena": {
      "Apibrėžtis": "grožinės literatūros žanras – klimato kaitos literatūra.",
      "Vartojimo sritys": "aplinka, fantastika, literatūra",
      "Sąsajos": "distopija; protopija",
      "Vartosenos pavyzdžiai": {
        "1-as pavyzdys": {
          "Pavyzdys": "Literatūra vis dar vystosi ir keičiasi gana greitai, joje taip pat atsiranda ir išnyksta tam tikros mados ir kryptys. Norėčiau pristatyti porą naujų žanrų (ar krypčių), atsiradusių pastaruoju metu. Tai nėra perversmas literatūros pasaulyje, veikiau šiuolaikinio gyvenimo pokyčių atspindys. Pirmasis jų vadinasi climate fiction arba cli-fi – tai literatūra apie klimato kaitą, globalinį atšilimą, mūsų laukiančias katastrofas ir kitus malonius dalykus. Termino išradėjas – žurnalistas Danas Bloomas. Prieš dešimt ar dvidešimt metų šio tipo literatūros buvo vos kelios knygos ir išskirti į savarankišką kryptį jas būtų buvę sunku.",
          "Šaltinis": "bernardinai.lt",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "06 20.",
          "Naujažodį pavartojo": "Marius Burokas",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Praėjus daugiau nei 130 metų po pirmojo klimato kaitos paminėjimo grožinėje literatūroje, dabartiniai autoriai suka galvą, kaip sustabdyti Jules Verne‘o išpranašautus žmonijos padarinius gamtai. O šią problematiką nagrinėjanti mokslinės fantastikos ir kitos grožinės literatūros kryptis įgavo savo pavadinimą – klimato kaitos literatūra (angl. climate fiction, Cli-fi). [...]Cli-fi terminas pradėtas vartoti maždaug 2013 metais, nors jam priskiriamų knygų sąraše rasime ir senesnių kūrinių. Patį žanrą apibūdina klimato kaitos tematika, kuri dažniausiai pasireiškia pasakojimais, kaip atrodys mūsų planeta netolimoje ateityje, jeigu žmonija nesiims veiksmų. Tačiau Cli-fi neturi griežtų ribų, jam priskiriami ir mokslinės fantastikos, ir publicistiniai kūriniai. [...]Lietuvos autorių kūryboje taip pat randasi Cli-fi romanų. Tokiems priskirtina praėjusiais metais knygynuose pasirodžiusi ir šiemet „Metų knygos“ suaugusiesiems apdovanojimą laimėjusi Marijaus Gailiaus knyga „Oro“.",
          "Šaltinis": "bernardinai.lt",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "04 22.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Šių metų pradžioje Britanijos visuomeninio transliuotojo internetinėje svetainėje, kultūros rubrikoje, pasirodė straipsnis, kuriame trumpai pristatoma pasaulyje sparčiai populiarėjantis mokslinės fantastikos porūšis – klimatologinė fantastika (angl. climate fiction, arba cli-fi (trumpinys pagal analogiją su sci-fi – science fiction („mokslinė fantastika“). Šiai literatūrai priskiriami kūriniai, kuriuose vaizduojami klimato kaitos ir visuotinio atšilimo nulemti padariniai nūdienos ar netolimos ateities pasaulyje. Mąstydami apie fantastinę literatūrą, dažniausiai įsivaizduojame kosmoso užkariavimą ar pasaulį valdančius robotus. Vis dėlto įvairių šalių fantastai vis dažniau atsigręžia į klimato kaitos problematiką. \"Cli-fi\" (angl. climate fiction) pavadinimą gavusi literatūros kryptis spėlioja, kaip mūsų planeta atrodys netolimoje ateityje. Kartu autoriai skaitytojus skatina rūpintis planeta. [...]Festivalyje \"Lituanicon\" nemažai dėmesio bus skiriama \"Cli-fi\" žanrui.",
          "Šaltinis": "kauno.diena.lt, aut. Gintarė Vasiliauskaitė.",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "05 23.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Literatūrologė Radvilė Musteikytė tyrinėja klimato kaitos grožinę literatūrą arba cli-fi. Šiame lauke gausu distopijų, tačiau pastaruoju metu šią tendenciją siekiama atsverti. Nauji literatūriniai judėjimai skatina ieškoti šviesos ir kurti minties eksperimentus apie geresnį pasaulį. Vis tik, pastebi R. Musteikytė, distopijas rašyti gali būti lengviau.",
          "Šaltinis": "lrt.lt, aut. Inga Janiulytė-Temporin.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "12 01.",
          "Pavyzdį pateikė": "duomenyno lankytojas (-a) (2025-12-05)."
        }
      }
    }
  }
}