{
  "uuid": "91a1c30d-0ad9-4a4e-a83c-94c8b06c6fd5",
  "header": "rebosas",
  "publishedDate": 1765274132394,
  "details": {
    "Bendroji informacija": {
      "Kirčiuotos formos": "rebòsas",
      "Kirčiuotė": "2",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "daiktavardis",
      "Formos variantai": "rebozo.",
      "Kilmė": "ispanų, rebozo.",
      "Pateikta": "2025-12-09"
    },
    "Reikšmė ir vartosena": {
      "Apibrėžtis": "meksikietiška moterų nešiojama beveik metro pločio ir kelių metrų ilgio austa juosta.",
      "Vartojimo sritys": "gyvenimo būdas (stilius), kitų kraštų realijos",
      "Vartosenos pavyzdžiai": {
        "1-as pavyzdys": {
          "Pavyzdys": "Rebozo skaros - pagalba nėštumo, gimdymo metu ir po jo [antraštė]Sakoma, kad meksikietės moters grožį apibūdina jos plaukai ir jos rebozo skara. Mūsų ir kitose Europos šalyse šis tradicinis meksikietiškas aksesuaras moterims dažniausiai naudojamas nėštumo ir gimdymo laikotarpiu. [...]Rebozo – iš Meksikos kilusi ilga vilnonė, šilkinė ar medvilninė skara, kurios ilgis gali varijuoti nuo 1,5 m iki 3,5 m. Meksikoje tai yra tradicinio moterų apdaro dalis, tad savo garderobe bent po vieną tokią skarą turi kone kiekviena meksikietė. Rebozo skarą, beje, dėvėjo ir daugeliui puikia žinoma dailininkė Frida Kahlo. Meksikoje šios skaros giliai įaugusios į tradicijas ir yra naudojamos pačiais įvairiausiais tikslais: apsisiausti, kai šalta, dėl grožio, vaikams nešioti, užsikloti, pasikloti, pasitiesti ir pan. Jas savo veikloje plačiai pritaikiusios ir Meksikos akušerės-pribuvėjos.",
          "Šaltinis": "mamyciuklubas.lt",
          "Šaltinio rūšis": "įvairi interneto informacija",
          "Metai": "2015",
          "Kita metrika": "04 13.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Fizinė pagalba – padėti jaustis patogiai. Ji dažniausiai reikalinga paties gimdymo metu ir pirmosiomis dienomis po jo. [...]Pavyzdžiui – nuvežti į pasirinktą gimdymo vietą, masažuoti, glostyti, liesti, paruošti gerti ar valgyti, pagirdyti ir pamaitinti, pasupti naudojant rebozo skarą, padėti pakeisti pozą, pakviesti personalą, [...] išjungti muziką ar bet ką kita, kas leidžia moteriai neeikvoti jėgų kontroliuoti aplinkai ir suteikia galimybę visiškai atsiduoti gimdymo procesui.",
          "Šaltinis": "lrytas.lt",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "09 02.",
          "Pavyzdį pateikė": "Agnė Aleksaitė-Davidavičienė (2025-10-09)."
        },
        "3-ias pavyzdys": {
          "Pavyzdys": "Reboso naudojimas laukiantis, gimdant ir po gimdymo [antraštė]Egzotiškai skambantis žodis rebozo (kirčiuoti reikia pirmąją o), sulietuvintai rebosas, – tai beveik metro pločio ir kelių metrų ilgio austa medžiagos juosta iš Meksikos. Ji tampa stebuklinga, jeigu naudoja išmanančios rankos. [...]Šiuo metu rebosas naudojamas ir kaip pagalba nėščiai moteriai atsipalaiduoti, atverti savo kūną, pasiruošti būsimam gimdymui.",
          "Šaltinis": "mamoszurnalas.lt",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "02 20.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "– Esame aukštai kalnuose. Čia būna labai šalta, – tarė ji. – Tikiuosi, atsivežėte megztinį.– Turiu rebozo*.* Meksikietiškas šalis.[...] Lauke, kaip ir vakar, tvyrojo rūkas, buvo vėsu. Gailėjosi neapsivilkusi ko patogesnio, gal suknelės su kišenėmis, kur būtų galėjusi įsimesti cigarečių ir žiebtuvėlį. Ji pasitaisė raudoną rebozo, kuriuo buvo apsisiautusi pečius.",
          "Šaltinis": "Silvia Moreno-Garcia. Meksikos gotika. Iš anglų k. vertė Inga Čepulienė. Vilnius: Tyto alba.",
          "Šaltinio rūšis": "verstinis meninis tekstas",
          "Metai": "2021",
          "Kita metrika": "p. 30–31; 49.",
          "Pavyzdį pateikė": "Agnė Aleksaitė-Davidavičienė (2025-09-22)."
        },
        "5-as pavyzdys": {
          "Pavyzdys": "Westonas supažindino Fridą su Imogena Cunningham, viena sėkmingiausių to meto fotografių, dariusių tokių turtingų ir garsių žmonių, kaip Cary Grantas ar Herbertas Hooveris, portretus. Savo kūrybinėse dirbtuvėse ji sukūrė keletą raiškių fotografijų, kuriose Frida pozuoja blyškioje šviesoje kaip išdidi valstietė, dėvinti rebozo ir pasipuošusi actekų auskarais, kuriuos jai padovanojo Diegas.",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "09 17.",
          "Pavyzdį pateikė": "Agnė Aleksaitė-Davidavičienė (2025-10-09)."
        }
      }
    }
  }
}