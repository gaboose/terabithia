{
  "uuid": "76a1ca0a-c41e-4954-8735-922b885ed097",
  "header": "bipolikas, -ė",
  "publishedDate": 1765796378894,
  "details": {
    "Bendroji informacija": {
      "Kirčiuotos formos": "bipòlikas, bipòlikė",
      "Kirčiuotė": "1",
      "Rūšis": "naujai skolintos šaknies žodis",
      "Žodžio klasė": "darinys [hibridas] [vertinys]",
      "Kalbos dalis": "daiktavardis",
      "Kilmė": "lietuvių, plg. anglų k. bipolar.",
      "Papildoma informacija": "TŽŽ (2001) yra tik būdvardis bipolinis, -ė „dvipolis, turintis du polius“.",
      "Duomenų pateikėjai": "pirmoji apie naujažodį pranešė Gita (2021-02-10).",
      "Pateikta": "2025-12-15"
    },
    "Reikšmė ir vartosena": {
      "Apibrėžtis": "kas serga bipoliniu psichikos sveikatos sutrikimu.",
      "Vartojimo sritys": "medicina (sveikata)",
      "Vartosenos pavyzdžiai": {
        "1-as pavyzdys": {
          "Pavyzdys": "tai va po tokiu, kaip ten pirmai idejau apie vienkartini nuotyki Tinos su Bowie, tai taip issidirbineji, visi galvoja, kad esi baisi optimiste ir tralialia, o ta pati vakara gali but visai kitoj skales pusej ir ryte prabusti ten, kur liudna. Jeigu klausyti garsiu bureju patarimu mest stabilizatorius, arba fantazijas, kad sitokia emociju skale yra pagydoma, nes tai netiesa. Beje, jau milijona kartu knygose ir visur esu radusi, kad butent bipoliko uzduotis gyvenime ir yra uzsiimti ezoterine veikla, tam ir duota visa sita skale.",
          "Šaltinis": "supermama.lt",
          "Šaltinio rūšis": "el. komunikacija",
          "Metai": "2015",
          "Kita metrika": "04 07.",
          "Pavyzdį pateikė": "Bernadeta Skirgailaitė (2024-07-18)."
        },
        "2-as pavyzdys": {
          "Pavyzdys": "Kai nueini pas gyd., pasakoji apie nuotaikų kainas? Haliucinacijas? Ar tau atrodo, kad tos būsenos, kai nedepresuoji NORMALIOS? Juk rašei dar vakar, kad TIK VAIKYSTĖJE esi taip jautųsis. [...] Beje, sako maniakai nepripažįsta niekada, kad jiems manija. Man tu toks sudėtingas atvejis atrodai, sudėtingesnis, nei bipoliko, tai kažkaip keista, kad \"TIK\" depresija.",
          "Šaltinis": "supermama.lt",
          "Šaltinio rūšis": "el. komunikacija",
          "Metai": "2015",
          "Kita metrika": "06 01.",
          "Pavyzdį pateikė": "Bernadeta Skirgailaitė (2024-07-18)."
        },
        "3-ias pavyzdys": {
          "Pavyzdys": "Ant nuotaikos supynių arba bipoliko realybė [antraštė] [...] Sergantys bipoliniu/afektiniu sutrikimu, kitaip dar „bipolikai”, čia jų pačių žodis, kartais paslysta ties noru nuolat gyventi smagiai ir energingai. Būti truputį „po kaifu”, lengvoje manijos būsenoje, kai žemė nejaučiama po kojomis yra pavojinga. Pavojus slypi tame, kad siekiant euforijos, griebiamasi alkoholio, žolės, narkotikų, visa tai nenutraukiant arba nereguliariai vartojant medikamentus. [...] Šioje būsenoje žmogus pats sau pakankamas, bandymas jam įkrėsti proto dažniausiai būna sutinkamas su pasipiktinimu ir nemeile. Kategoriškas požiūris žmones dalinti į protingus ir neprotingus – taip pat „bipolikų” bruožas. Mylėti be ribų ir absoliučiai nekęsti moka tik šį sutrikimą turintys žmonės.",
          "Šaltinis": "psichika.eu; aut. Daiva Žukauskienė.",
          "Šaltinio rūšis": "įvairi interneto informacija",
          "Metai": "2018",
          "Kita metrika": "06 11.",
          "Pavyzdį pateikė": "Bernadeta Skirgailaitė (2024-07-18)."
        },
        "4-as pavyzdys": {
          "Pavyzdys": "Lygiai tas pats su ligomis: mes kartais mėgstame tai, kas mums nepatinka – politikų sprendimai ar pan., – įvardyti diagnozėmis. Pavyzdžiui, jeigu žinosime ar pažinosime žmogų, kuris serga šizofrenija, mes nevadinsime nemėgstamo politiko šizofreniku, bipoliku ar maniaku vien dėl to, kad mums nepatinka, kaip jis dirba.",
          "Šaltinis": "alfa.lt; Lauros Čiginskaitės pokalbis su Marija Kavtaradze.",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "04 17.",
          "Pavyzdį pateikė": "Bernadeta Skirgailaitė (2024-07-18)."
        },
        "5-as pavyzdys": {
          "Pavyzdys": "[...] Apie psichines ligas dažnai kalbama labai paviršutiniškai ir subanalinant esmę. „Depresuoja“, „šizofrenikas“, „bipolikas“ terminai paverčiami madingomis etiketėmis ar įžeidimais. Arba šios ligos vaizduojamos tartum iš sergančiojo žiūros taško, kuris perteikiamas labai siaurai, sukeldamas slogumo, beprasmybės, neišbaigtumo jausmą. Tai retai patraukia žiūrovą ir nepadeda kovoti su stigmatizacija. Žmonės, kurie nieko nesupranta apie psichines ligas, dar labiau atsitraukia galvodami, kad tai kažkoks juodas asmenybės plėmas, kuris nevertas dėmesio.",
          "Šaltinis": "universitetozurnalas.kf.vu.lt; aut. Dominyka Marija Navickaitė.",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "05 20.",
          "Pavyzdį pateikė": "Bernadeta Skirgailaitė (2024-07-18)."
        },
        "6-as pavyzdys": {
          "Pavyzdys": "Aš pripūčiau 1,17, bet mane nuvežė iki „mentūros“ – paėmė trys žaliūkai, vienas už plaukų, du už rankų, plėšė mano rankas, tempė 50 metrų. Tebeturiu tempimo žymes. Du kartus trenkė man į galvą, nors aš esu epileptikas ir bipolikas, tai gali labai stipriai pakenkti mano sveikatai“, – pasakojo G.Reklaitis. Vyras buvo pasodintas į areštinę, jam skirta 50 eurų bauda už policininko įžeidimą.",
          "Šaltinis": "lrytas.lt; aut. Jurgita Noreikienė.",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "11 16.",
          "Naujažodį pavartojo": "Gediminas Reklaitis",
          "Pavyzdį pateikė": "Bernadeta Skirgailaitė (2024-07-18)."
        },
        "7-as pavyzdys": {
          "Pavyzdys": "Lietuvoje apie psichikos ligas kalbama tik puse lūpų, žmonės tiesiog bijo prisipažinti ir tuo pačiu vengia nuoseklaus gydymo. Bipolikai gyvena tarp mūsų – gal tai tas kaimynas iš antro buto, kuris kartais juokauja ir mirksi, o kartais tavęs nė nepastebi, ar tavo kolega, dirbantis tai kiauromis paromis, tai dingstantis ilgų atostogų, ar architektas, kuris turi fantastinių idėjų, kurių nespėja įgyvendinti, nes „entuziazmas kažkur pradingsta“?",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "07 06.",
          "Pavyzdį pateikė": "Bernadeta Skirgailaitė (2024-07-18)."
        },
        "8-as pavyzdys": {
          "Pavyzdys": "„Sveiki, aš – Heraklis. Ir aš esu bipolikas. Mano gyvenimas panašus į greitąjį traukinį. Viena jo stotelė – dangus, kita – bedugnė. Viena mano diena kupina euforijos pergalių ir didelių siekių. Kitą atsliūkina liūdesys, pabėga svajonės, norisi slėptis nuo visų tamsiame kambary ar užsikloti galvą antklode. Nepasitikėjimas savimi apsigyvena kiekvienoje kūno ląstelėje, o galvoje gimsta siaubingos mintys apie tai, kad geriau išvis nebūti“, – taip rašoma M.Repšio knygoje „Heraklis Nr. 4”.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "02 10.",
          "Naujažodį pavartojo": "Marius Repšys",
          "Pavyzdį pateikė": "Gita (2021-02-10)."
        },
        "9-as pavyzdys": {
          "Pavyzdys": "Jūs gyvenate su bipoliku. Duodu 110 proc. Psichinė liga, kuriai būdinga nuotaikų kaita, ypač stipriai išteikštas pyktis, įniršis tiesiog be jokio pagrindo ar priežasties, žmogus ūmiai staigiai pasikeičia 180 laipsnių kampu, normalūs aplinkiniai nesupranta kas vyksta ir kodėl, jis \"išsilieja\" įtūžiu, keiksmais, gali spardyt duris, grąsint, sudauzyt ką nors, o po geros valandos neatsimena/nekreipia dėmesio/ stebisi paskui atrodo, kad net nesuvokia kas nutiko ir ką pridarė...",
          "Šaltinis": "tevu-darzelis.lt",
          "Šaltinio rūšis": "el. komunikacija",
          "Metai": "2021",
          "Kita metrika": "02 23.",
          "Pavyzdį pateikė": "Bernadeta Skirgailaitė (2024-07-18)."
        },
        "10-as pavyzdys": {
          "Pavyzdys": "Sensorinį kambarį turiu, kalba paprastasi šizofrenikas gal tiksliau kaip dabar populiaru sakyti bipolikas (nes visi bijo pasakyti vardą iš š raidės).",
          "Šaltinis": "autistotetis.lt",
          "Šaltinio rūšis": "el. komunikacija",
          "Metai": "2023",
          "Kita metrika": "09 15.",
          "Pavyzdį pateikė": "Bernadeta Skirgailaitė (2024-07-18)."
        },
        "11-as pavyzdys": {
          "Pavyzdys": "– Kai kuriu spektaklį, labai aktyviai gyvenu. Esu tiesiog įmagnetintas, gyvenu visavertį gyvenimą. Galiu eiti į klubą po aštuonių valandų repeticijų, galiu eiti į pasimatymus, galiu šeštą ryto atsikėlęs skaityti knygas. Tiesiog būnu kaip bipolikas – pakilime. Įjungtos visos galios, visi motorai.",
          "Šaltinis": "lrytas.lt; aut. Laima Žemulienė.",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "10 17.",
          "Naujažodį pavartojo": "Oskaras Koršunovas",
          "Pavyzdį pateikė": "Bernadeta Skirgailaitė (2024-07-18)."
        },
        "12-as pavyzdys": {
          "Pavyzdys": "„Pirmiausia į galvą ateinantys terminai yra autistas, daunas, bipolikas, isterikas. Visus šiuos žodžius girdžiu ne tik kaip neteisingus, bet kaip tuos, kuriuos vartoja norėdami įžeisti. Pavyzdžiui, savo darbą mėgstantis IT sektoriaus darbuotojas būtinai bus vadinamu autistu. Mokykloje suklydęs berniukas bus kitų vaikų išvadintas daunu, na o rėkianti mokytoja tikriausiai ilgą laiką bus vadinama isterike“, – mėginimus sumenkinti pasitelkiant medicininius terminus mini L. Kamarauskas.",
          "Šaltinis": "delfi.lt, Justinos Asakavičiūtės pokalbis su Luku Kamarausku.",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "12 27.",
          "Pavyzdį pateikė": "Bernadeta Skirgailaitė (2024-07-18)."
        },
        "13-as pavyzdys": {
          "Pavyzdys": "Aš galvodavau, kad manęs bijo. Man, kaip tuo metu paauglei, tai, kad manęs bijo, atrodė labai kieta, labai gerai. Aš pradėjau vos ne skleisti žinią, kad štai, pažiūrėkit į mane – aš bipolikė. Visi į mane žiūrėjo kaip į maniakę, kaip į žudikę. Visi bijojo, juo labiau, kad bipolinio sutrikimo kitas pavadinimas yra maniakinė depresija. Dėl to kitiems visai baisu darėsi.",
          "Šaltinis": "lrt.lt; aut. Vismantas Žuklevičius.",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "01 02.",
          "Pavyzdį pateikė": "Bernadeta Skirgailaitė (2024-07-18)."
        }
      }
    }
  }
}