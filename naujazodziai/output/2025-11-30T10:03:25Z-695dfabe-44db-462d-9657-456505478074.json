{
  "uuid": "695dfabe-44db-462d-9657-456505478074",
  "header": "biokontrolė",
  "publishedDate": 1764497005878,
  "details": {
    "Bendroji informacija": {
      "Kirčiuotos formos": "biokontròlė",
      "Kirčiuotė": "2",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "daiktavardis",
      "Kilmė": "anglų, biocontrol.",
      "Giminiški naujažodžiai": "bioaktyvus, -i; biobankas; bioetika; biofotonika; biogynyba; bioįvairovė; biojėgainė; biomedžiaga; bioplastikas; biopolitika; biosauga; bioskaidus, -i; biotualetas; bioūkis; feiskontrolas; feiskontrolė; feiskontrolis; infobiokontroliuojamas, -a",
      "Pateikta": "2025-11-30"
    },
    "Reikšmė ir vartosena": {
      "Apibrėžtis": "biologinė kontrolė – mikroorganizmų panaudojimas žemės ūkio kultūrų kenkėjams slopinti kaip alternatyva cheminiams preparatams.",
      "Vartojimo sritys": "biologija, žemės ūkis",
      "Semantiniai požymiai": "ž. ū. reiškiniai",
      "Sąsajos": "biopolitika",
      "Vartosenos pavyzdžiai": {
        "1-as pavyzdys": {
          "Pavyzdys": "Įdomus pranešimas buvo iš Švedijos. Mikroorganizmai durpių substrate. Durpėse dominuoja grybai, akmens vatoje – bakterijos. Pavojingiausi augalų šaknų patogenai yra: Pythium, Phytophtora ir Fusarium. Kaip biokontrolė naudojami mikroorganizmai Trichoderma, Streptomyces, Gliocladium, Bacillus, Pseudomonas spp. Jų panaudojimas 50 – 100 % sumažina ligų išplitimą. Auginimo terpės drėgmė, pH bei tręšimas taip pat labai svarbūs ligų kontrolei.",
          "Šaltinis": "laveksa.lt",
          "Šaltinio rūšis": "įvairi interneto informacija",
          "Metai": "2015",
          "Kita metrika": "02 07.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "1969 metais įkurta \"Agronutrition\" šiuo metu priklauso pasaulyje gerai žinomos kompanijos \"De Sangosse\" grupei. Jos veiklos sritys apima lauko ir sodo augalų sveikatingumą (augalų apsaugą), biokontrolę, sėklininkystę ir kt. Gaminamos lipniosios medžiagos, lapų trąšos, biopreparatai, pesticidai.",
          "Šaltinis": "linasagro.lt",
          "Šaltinio rūšis": "įvairi interneto informacija",
          "Metai": "2017",
          "Kita metrika": "03 24.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "G.Mažeikis prognozavo, kad neabejotinai pasikeis biopolitika. Esą įvairiomis transporto priemonėmis patenkant į valstybes, įvairios kameros ir kitokie elektroniniai prietaisai tikrins asmenų sveikatą, temperatūrą, elgesį, fiksuos veidus, judėjimo trajektorijas.„Ir tokiu būdu neabejotinai sumažins mūsų viešą anonimiškumą. Kitaip tariant, tos sistemos galbūt ir nesiskverbs į mūsų privatų gyvenimą – jis liks apgintas – tačiau viešas gyvenimas bus daug labiau kontroliuojamas elektroninėmis sistemomis. Biokontrolė labai smarkiai išaugs“, – sakė jis.",
          "Šaltinis": "15min.lt, aut. Eglė Krištopaitytė.",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "04 12.",
          "Naujažodį pavartojo": "Gintautas Mažeikis",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Biologinės kontrolės, arba biokontrolės, sąvoka apima gyvų organizmų naudojimą kenkėjų populiacijoms slopinti, taip sumažinant jų žalingą poveikį pasėliams. Tarp šių biologinės kontrolės agentų svarbiausias vaidmuo tenka mikroorganizmams, pavyzdžiui, bakterijoms, grybams, virusams ir pirmuonims. Šios mikroskopinės būtybės turi unikalius mechanizmus, leidžiančius joms veiksmingai kovoti su augalų kenkėjais, ir yra ekologiška alternatyva tradiciniams cheminiams pesticidams.",
          "Šaltinis": "mosta.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "02 08.",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "Patogeninių grybų paplitimas piktžolėse ir jų biokontrolė [antraštė] Atlikti tyrimai leidžia daryti prielaidą, kad tinkamai pritaikytos biologinės kilmės priemonės gali padėti slopinti patogeninius grybus ir jų sukeliamas augalų ligas. Tikėtina, kad ateityje šios medžiagos galėtų pakeisti cheminius pesticidus, taip mažinant aplinkos taršą. Šiuo metu įregistruota tik keletas biologinių apsaugos produktų morkoms apsaugoti, tačiau jie neapima nei eterinių aliejų, nei ekstraktų. Todėl eterinių aliejų ir ekstraktų panaudojimas augalų apsaugai gali būti tiriamas, siekiant reikšmingų rezultatų ateityje.",
          "Šaltinis": "manoukis.lt, aut. Vytautas Bunevičius.",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "nr. 3.",
          "Pavyzdį pateikė": "Rita M."
        },
        "6-as pavyzdys": {
          "Pavyzdys": "Tačiau šiandien paties augalo apsaugos priemonių dažniausiai nebeužtenka, todėl žemės ūkyje šią natūralią kovą už augalą perima biokontrolė – tai natūralūs arba natūraliai imituoti sprendimai, skirti apsaugoti augalus.„Biokontrolės technologijos atsiranda tiesiai iš gamtos, nes jos gaminamos remiantis natūraliais mikroorganizmais, feromonais, augaliniais ekstraktais ar naudingais vabzdžiais, padedančiais kovoti su kenkėjais ir augalų ligomis, žmonėms ir patiems augalams netoksiškais būdais“, – teigia „Dunham Trimmer“ viceprezidentas Massimo Toni.Pasak jo, biokontrolės privalumai ūkininkams akivaizdūs: mažesnė priklausomybė nuo cheminių pesticidų, saugesnės darbo sąlygos ūkininkams bei galimybė derlių nuimti iškart po apdorojimo.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "11 28.",
          "Pavyzdį pateikė": "Rita M."
        }
      }
    }
  }
}