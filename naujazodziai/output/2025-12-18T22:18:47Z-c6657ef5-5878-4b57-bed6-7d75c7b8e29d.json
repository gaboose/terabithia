{
  "uuid": "c6657ef5-5878-4b57-bed6-7d75c7b8e29d",
  "header": "christianizuoti",
  "publishedDate": 1766096327347,
  "details": {
    "Bendroji informacija": {
      "Kirčiuotos formos": "christianizúoti, christianizúoja, christianizãvo",
      "Rūšis": "naujai skolintos šaknies žodis",
      "Žodžio klasė": "darinys [hibridas]",
      "Kalbos dalis": "veiksmažodis",
      "Kilmė": "anglų, to christianize.",
      "Papildoma informacija": "TŽŽ (2001) yra tik christianizãcija „sukrikščioninimas, atvertimas į krikščionių religiją, krikščionybės platinimas; suteikimas kam nors, pvz., papročiams, krikščionybės reikalavimus atitinkančio pobūdžio“.",
      "Duomenų pateikėjai": "pirmoji apie naujažodį pranešė Gita (2024-07-03).",
      "Pateikta": "2025-12-19"
    },
    "Reikšmė ir vartosena": {
      "Apibrėžtis": "sukrikščioninti, atversti į krikščionių religiją, platinti krikščionybę.",
      "Vartojimo sritys": "religija",
      "Vartosenos pavyzdžiai": {
        "1-as pavyzdys": {
          "Pavyzdys": "Lie­tu­vių pa­go­ny­bė ne­ga­lin­ti ne­bū­ti tra­di­ci­nė re­li­gi­ja, jei to­kios yra di­des­nę ar ma­žes­nę reikš­mę ir pa­ly­gin­ti ne­di­de­lį iš­pa­ži­nė­jų skaičių tu­rinčios ki­tos re­li­gi­jos, juk vi­sos Lie­tu­vo­je tra­di­ci­nė­mis pri­pa­žin­tos ir ati­tin­ka­mas re­li­gi­nes tei­ses įgi­ju­sios re­li­gi­jos yra vie­nu ar ki­tu me­tu įvež­tos, im­por­tuo­tos, t. y. vi­sos tra­di­ci­nės ge­ne­tiš­kai sve­ti­mos. Vie­nin­te­lė ge­ne­tiš­kai sa­va re­li­gi­ja, se­no­ji lie­tu­vių re­li­gi­ja, ne­pri­pa­žin­ta tra­di­ci­ne. Iš es­mės tai non­sen­sas. Tačiau pa­grįs­tas is­to­ri­niu fak­tu, kad ir ko­kiu žiauriu – se­no­ji re­li­gi­ja pa­si­bai­gė. Pa­si­bai­gė XIV–XV a. san­kir­to­je, su­nai­ki­nus žy­nių luo­mą, at­li­ku­sį kul­to apei­gas, per­da­vu­sį iš kar­tos į kar­tą šven­tą­ją, re­li­gi­nę, mi­to­logi­nę tra­di­ci­ją, svar­biau­sias švent­vie­tes ir švento­ves; įstei­gus te­gu ir iš pra­džių re­tą pa­ra­pi­jų tin­klą, bet vis dėl­to ėmus chris­tia­ni­zuo­ti kraš­tą.",
          "Šaltinis": "nzidinys.lt",
          "Šaltinio rūšis": "internetinė žiniasklaida",
          "Metai": "2001",
          "Naujažodį pavartojo": "Gintaras Beresnevičius",
          "Pavyzdį pateikė": "Bernadeta Skirgailaitė (2024-08-24)."
        },
        "2-as pavyzdys": {
          "Pavyzdys": "Pagoniškos gentys, kurios gyveno dabartinėje Estijos teritorijoje, jau XI amžiuje pradėtos christianizuoti iš trijų pusių: pirmiausia – taikiai atkeliavusių vienuolių misionierių, vėliau – ginkluotų riterių ordinų, atvykusių iš Vokietijos, ir galiausiai – stačiatikių dvasininkų, kurie pasirodė iš Novgorodo ir Pskovo. Taikioji katalikų misija iki XIII a. šio to pasiekė tik Saaremos ir Hiiumos salose bei vakarinėje Estijoje – žinoma, kad nuo 1170 m. čia veikė misijų vyskupas, cistersų abatas Fulco iš Švedijos. Jo pagalbininku buvo estas vienuolis Janas. Buvo pastatytos kelios medinės bažnyčios, prie kurių nuolat gyveno kunigai.",
          "Šaltinis": "fsspx.lt, aut. Kun. Ivo Õunpuu.",
          "Šaltinio rūšis": "įvairi interneto informacija",
          "Metai": "2005",
          "Kita metrika": "07 10.",
          "Pavyzdį pateikė": "Bernadeta Skirgailaitė (2024-08-24)."
        },
        "3-ias pavyzdys": {
          "Pavyzdys": "IX–XI amžiais Europos politiniame ir kultūriniame gyvenime vyko milžiniški pokyčiai. Rytų ir Vidurio Europos kraštai buvo christianizuoti, užsimezgė jų politiniai, ekonominiai ryšiai, kuriems didelę svarbą turėjo konfesinis bendrumas, siejantis mokslą, kultūrą ir dvasinį gyvenimą. Tačiau XI amžiaus viduryje, skilus krikščionių Bažnyčiai, radosi takoskyra tarp Rytų ir Vidurio Europos kraštų. Krikštą priėmusiuose kraštuose daug lėmė konfesinis apsisprendimas ir pagrindinės jo kryptys – bizantiškoji ir katalikiškoji.",
          "Šaltinis": "portalcris.vdu.lt; Jūratė Marija Trilupaitienė. Šv. Brunonas ir krikščioniška giesmė pagoniškoje Lietuvoje. – Soter.",
          "Šaltinio rūšis": "mokslinis tekstas",
          "Metai": "2009",
          "Kita metrika": "nr. 29 (57).",
          "Pavyzdį pateikė": "Bernadeta Skirgailaitė (2024-08-24)."
        },
        "4-as pavyzdys": {
          "Pavyzdys": "Inkvizicinės bažnytinės tarnybos ”profesoriai” ir toliau UŽSIIMA avelių ir avinų ganymu. KIŠA savo mazochistinės kančios garbinimo ĮRANKĮ-judaistinį kryžių- visur kur papuola…. Panašu, kad tokiu būdu stengiamasi įgyvendinti pašauktųjų, pateptųjų monopolistinius tikslus.Braunasi į mūsų protėvių žemes-Kauno pilies Santakoje ruošiasi statyti paminklą popiežiui ir taip iš lėto, 600 metų okupuojant, christianizuoti Lietuvą.",
          "Šaltinis": "alkas.lt; aut. Vilmantas Rutkauskas.",
          "Šaltinio rūšis": "el. komunikacija",
          "Metai": "2010",
          "Pavyzdį pateikė": "Bernadeta Skirgailaitė (2024-08-24)."
        },
        "5-as pavyzdys": {
          "Pavyzdys": "Tarsi savaime kyla klausimas: o kodėl christianizuoti prūsai, skirtingai nuo kitų Europoje apkrikštytų tautų, taip ir neišliko prūsais. Apmąstymams medžiagos yra pakankamai. Juolab kad apie juos, ko gero, daugiau nei apie to meto lietuvius yra rašę tie patys civilizuoti europiečiai.",
          "Šaltinis": "mokslolietuva.lt",
          "Šaltinio rūšis": "internetinė žiniasklaida",
          "Metai": "2012",
          "Kita metrika": "10 10.",
          "Naujažodį pavartojo": "Romualdas Grigas",
          "Pavyzdį pateikė": "Bernadeta Skirgailaitė (2024-08-24)."
        },
        "6-as pavyzdys": {
          "Pavyzdys": "Trečia priežastis – religinė. Kad dalis NK95 iniciatorių – krikščionys protestantai, žinojome iš pat pradžių ir tai neatrodė problema: išties, kodėl krikščionybės neinterpretavus kairuoliškai? Kol nepaaiškėjo, kad norima kitko: Kairę interpretuoti krikščioniškai, atlikti Kairės vardu tai, ko nepavyko dešiniajai krikščionybei: vėl christianizuoti politiką ir sociumą. Idealioji A.Bielskio politinė bendrija – ankstyvąsias helenistines krikščioniškas bendruomenes (ten esą tebuvusi tikroji, autentiška krikščionybė) imituojantis religinis darinys.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "05 28.",
          "Naujažodį pavartojo": "Nida Vasiliauskaitė",
          "Pavyzdį pateikė": "Bernadeta Skirgailaitė (2024-08-24)."
        },
        "7-as pavyzdys": {
          "Pavyzdys": "– Gimė Kverfurte, tapo benediktinų vienuoliu, buvo Otono III aplinkos žmogus, jo imperijos atnaujinimo programos (naujų kraštų christianizacija) vykdytojas. Brunonas bendravo su Lenkijos karaliumi Boleslovu, vyko į Lenkiją, į Vengriją, pas Rusios karalių ir christianizuoti pečenegų. Ir, kaip jis pats teigia savo laiške, vyko į prūsų žemę. O tada istorikams kyla klausimų ir vyksta diskusijos, kur jis, vykdamas į Prūsiją, iš tiesų nuvyko.",
          "Šaltinis": "lrt.lt; aut. Simonas Bendžius.",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "10 28.",
          "Pavyzdį pateikė": "Bernadeta Skirgailaitė (2024-08-24)."
        },
        "8-as pavyzdys": {
          "Pavyzdys": "Vladimirui tapus valdovu, Kijevo Rusia pasiekė didžiausią galią ir įtaką. Vladimiras tapo didžiuoju kunigaikščiu Vladimiru Didžiuoju ir toliau nuolat plėtė savo žemes. Dėl to meto politinės įtakos jis atsisakė pagoniškojo slavų tikėjimo ir ėmėsi oficialiai christianizuoti Kijevo Rusią. Kaip ir buvo galima tikėtis, Vladimirui mirus, jo sūnūs iš karto pradėjo kariauti dėl teisės valdyti. Sviatopolkas I nužudė tris savo brolius – bet galiausiai jį nugalėjo brolis Jaroslavas.",
          "Šaltinis": "lrytas.lt",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "07 31.",
          "Pavyzdį pateikė": "Gita (2024-07-03)."
        },
        "9-as pavyzdys": {
          "Pavyzdys": "Kuršo ir Žiemgalos kunigaikščiai buvo etniniai vokiečiai, todėl daug kas, kas išlikę šio regiono miestuose, turi būdingą vokišką atspalvį. Vokiečių dvarų būta ir už pagrindinių miestų ribų. Gražiausia tokių pastatų virtinė stovi Vakarų Žiemgaloje. Iš pradžių vokiečiai atvyko kaip kryžiuočiai, kurie christianizavo latvių tautą. Kryžiuočių pilies liekanų yra netoli Bauskės, kuri yra žavus nedidelis miestelis.",
          "Šaltinis": "ingridatours.lt",
          "Šaltinio rūšis": "įvairi interneto informacija",
          "Metai": "2022",
          "Kita metrika": "10 31.",
          "Pavyzdį pateikė": "Bernadeta Skirgailaitė (2024-08-24)."
        },
        "10-as pavyzdys": {
          "Pavyzdys": "XIII a. pradžioje (1230 m.) atvyko į Prūsus Palestinoje įsikūręs Kryžiuočių ordinas, kai jau prieš 30 metų Livonijai christianizuoti buvo Rygoje įkurtas Kalavijuočių ordinas, greit (1237 m.) įjungtas į Prūsų naująją instituciją. Prūsų ordinas, kurio tikslas buvo ginti apkrikštytuosius, greit perėjo iš defensyvos ofensyvon, nes geriausias apsigynimas yra pačiam puolant. Iš viso tie santykiai susipynė taip, kad Prūsuose ir Livonijoje prievarta įvedamą krikščionybę lydėjo neofitų pavergimas.",
          "Šaltinis": "katalikutradicija.lt (iš, aut. Zenonas Ivinskis. Publikuota iš: „Rūpintojėlis“ (1983 m., nr. 19).",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "06 15.",
          "Pavyzdį pateikė": "Bernadeta Skirgailaitė (2024-08-24)."
        },
        "11-as pavyzdys": {
          "Pavyzdys": "Pagal J. Basanavičiaus surinktus duomenis, iš pirties grįžtant reikėję kalbėti trejus, penkerius ar septynerius poterius ir tiek pat kartų „Amžiną atilsį“ už „dūšaites, kurios ugnij sudegusios ar vendeny nuskendusios yra“ 42. Toks reikalavimas gerokai christianizuotas. Jis siejasi su tikėjimu skaistykla („čyščiumi“), kurioje dūšelės galėjo atkentėti už nuodėmes ir tuo apsišvarinti. J. Basanavičiaus nurodytoj knygoj pateikta daug žinių apie tai, kad mirusių sielos gyvendavo vandeny, ugny, akmenyse ir kitur. Tai senovės baltų tikėjimo reliktai, tačiau krikščionybės interpretuojami kaip vėlių atgailos forma.",
          "Šaltinis": "pirtiesbiciuliai.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "08 23.",
          "Pavyzdį pateikė": "Bernadeta Skirgailaitė (2024-08-24)."
        }
      }
    }
  }
}