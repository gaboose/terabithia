{
  "uuid": "2a217615-3fb2-4f79-a66f-da6eae0772cd",
  "header": "psilocibinas",
  "publishedDate": 1758779227753,
  "details": {
    "Bendroji informacija": {
      "Kirčiuotos formos": "psilocibi̇̀nas",
      "Kirčiuotė": "2",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "daiktavardis",
      "Kilmė": "anglų, psilocybin.",
      "Duomenų pateikėjai": "pirmoji apie naujažodį pranešė Gita (2024-02-14).",
      "Pateikta": "2025-09-25"
    },
    "Reikšmė ir vartosena": {
      "Apibrėžtis": "psichoaktyvioji medžiaga, randama haliucinogeniniuose grybuose.",
      "Vartojimo sritys": "psichologija, subkultūros",
      "Sąsajos": "mikrodozavimas",
      "Vartosenos pavyzdžiai": {
        "1-as pavyzdys": {
          "Pavyzdys": "Kai kurios tautos ir civilizacijos Šiaurės ir Pietų Amerikoje bei kitur psichodelinius grybus vartojo, o kai kur – ir šiandien tebevartoja magiškuose šamaniškuose ritualuose ir religinėse apeigose. Vakarų mokslas šiuos grybus intensyviau pradėjo tyrinėti XX amžiuje. 1958 metais mokslininkas Albertas Hofmanas pirmasis iš psilocibų išskyrė psilocibiną, kuris 1959 metais buvo susintetintas laboratorijoje.",
          "Šaltinis": "antropoteosofija.lt; aut. Rasa Terbetienė.",
          "Šaltinio rūšis": "įvairi interneto informacija",
          "Metai": "2018",
          "Kita metrika": "08 29.",
          "Pavyzdį pateikė": "Bernadeta Skirgailaitė (2024-07-09)."
        },
        "2-as pavyzdys": {
          "Pavyzdys": "Psilocibinas – cheminis elementas, aptinkamas magiškuosiuose grybuose. Būtent dėl šios medžiagos psichodeliniai narkotikai sukelia haliucinacijas ir veikia žmogaus smegenis, sutrikdydami emocijų pusiausvyrą, psichiką, mąstymą ir elgesį.",
          "Šaltinis": "sc.bns.lt",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "03 05.",
          "Pavyzdį pateikė": "Bernadeta Skirgailaitė (2024-07-09)."
        },
        "3-ias pavyzdys": {
          "Pavyzdys": "Septintajame dešimtmetyje visuomenė atmetė „Medžiaga Nr. 1“ vadintą psilocibiną kaip pavojingą ir nepritaikomą medicinoje. Dešimtmečius įrodymai, kad psilocibinas gali turėti tam tikrą terapinį poveikį, buvo giliai palaidoti senose knygose. Tačiau pastaruoju metu stebimas psichodelinių medžiagų tyrimų atgimimas, o kai kurių laboratorijų vykdomi medicininiai tyrimai su žmonėmis yra vaisingi naujomis įžvalgomis.",
          "Šaltinis": "lrt.lt",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "05 02.",
          "Pavyzdį pateikė": "Bernadeta Skirgailaitė (2024-07-09)."
        },
        "4-as pavyzdys": {
          "Pavyzdys": "Gydant depresiją psilocibinas veikia keturis kartus geriau nei antidepresantai [antraštė] Pirmasis kada nors atliktas atsitiktinės imties kontroliuojamas tyrimas su ilgalaike depresija sergančiais pacientais parodė depresijos simptomų pagerėjimą vos po dviejų sesijų su psilocibinu (haliucinogeniniais grybais). Johns Hopkins universiteto mokslininkai nustatė, kad 54% pacientų visiškai išgijo, nes 4 savaites po bandymo pabaigos nepatyrė jokių depresijos simptomų. Šis tyrimas prisidėjo prie didėjančio pluošto įrodymų, kad psilocibinas gali būti efektyvesnė nei antidepresantai depresijos gydymo alternatyva.",
          "Šaltinis": "psichonautai.lt",
          "Šaltinio rūšis": "įvairi interneto informacija",
          "Metai": "2020",
          "Kita metrika": "11 23.",
          "Pavyzdį pateikė": "Bernadeta Skirgailaitė (2024-07-09)."
        },
        "5-as pavyzdys": {
          "Pavyzdys": "Aktyvusis magiškųjų grybų komponentas, psilocibinas, veikia bent jau taip pat gerai, kaip geriausias antidepresantas, rodo naujas tyrimas, publikuotas žurnale „New England Journal of Medicine“.",
          "Šaltinis": "delfi.lt (iš technologijos.lt).",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "05 18.",
          "Pavyzdį pateikė": "Bernadeta Skirgailaitė (2024-07-09)."
        },
        "6-as pavyzdys": {
          "Pavyzdys": "Psilocibinas, veiklioji magiškųjų grybukų medžiaga, kaip teigia mikro dozių šalininkai, skatina kūrybiškumą, pakelia nuotaiką, padeda mažinti depresijos simptomus. Teigiama, kad tiesioginis haliucinogenų poveikis nėra jaučiamas – žmogus nemato to, ko nėra, bet jaučia energijos antplūdį ir gali nuveikti daugiau. Ši praktika ilgą laiką mokslininkų nedomino, bet socialinių tinklų dėka psilocibino mikro dozavimas tapo stebėtinai populiaria veikla.",
          "Šaltinis": "15min.lt (iš: technologijos.lt).",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "01 31.",
          "Pavyzdį pateikė": "Gita (2024-02-14)."
        },
        "7-as pavyzdys": {
          "Pavyzdys": "Tačiau, sprendžiant iš kai kurių depresijos vertinimo skalių, bendrai eksperimento dalyvių psichinei gerovei psilocibinas turėjo didžiausią poveikį. Didesnei daliai pacientų, gydytų psilocibinu, palyginti su tais, kurie buvo gydomi escitalopramu, pasireiškė klinikinis atsakas (70 proc., palyginti su 48 proc.). Didesnei daliai psilocibino grupės pacientų taip pat buvo stebima šešių savaičių ilgio remisija (57 proc., palyginti su 28 proc.). Tai, kad kai kurie pacientai vis dar nereaguoja į psilocibiną arba pasibaigus gydymui atkrenta, rodo, kaip sunku gydyti depresiją.",
          "Šaltinis": "lsveikata.lt; aut. Aneta Vaitkienė.",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "11 10.",
          "Pavyzdį pateikė": "Bernadeta Skirgailaitė (2024-07-09)."
        },
        "8-as pavyzdys": {
          "Pavyzdys": "PSILOCIBINO EFEKTYVUMAS PSICHIKOS SUTRIKIMŲ GYDYMUI Daugiausia tyrimų atlikta nagrinėjant psilocibino efektyvumą atsparios depresijos bei priklausomybių gydymui. Šio darbo tikslas – įvertinti, susisteminti ir išanalizuoti mokslinėje literatūroje pateikiamus duomenis apie psilocibino vartojimo galimybes psichikos sutrikimų gydymui. [...] Haliucinogenams priskiriamos medžiagos, sukeliančios ryškias laiko ar vietos haliucinacijas, emocijų, suvokimo ar sąmonės būsenos pokyčius. Pagrindinės šios klasės PAM – Lizergo rūgšties dietilamidas (LSD) ir psilocibinas. Naujausi tyrimai rodo, kad veikdami kaip serotonino (5HT2A) receptorių agonistai, psichodelikai pasižymi anksiolitiniu ir antidepresiniu poveikiu. Šiuo metu tiriamas psilocibino naudojimas depresijos bei priklausomybių gydymui.",
          "Šaltinis": "sm-hs.eu; Danielė Raudonytė. Psilocibino efektyvumas psichikos sutrikimų gydymui. – Sveikatos mokslai.",
          "Šaltinio rūšis": "mokslinis tekstas",
          "Metai": "2022",
          "Kita metrika": "nr. 4.",
          "Pavyzdį pateikė": "Bernadeta Skirgailaitė (2024-07-09)."
        },
        "9-as pavyzdys": {
          "Pavyzdys": "Psilocibinas, natūralus psichodelinis junginys, randamas tam tikrų rūšių grybuose, tapo perspektyviu kandidatu gydyti įvairias psichikos sveikatos ligas, ypač depresiją. Klinikiniai tyrimai parodė, kad psilocibinas, vartojamas kontroliuojamoje terapinėje aplinkoje, gali sukelti gilius psichologinius išgyvenimus, dėl kurių gali sumažėti depresijos simptomai.",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "05 14.",
          "Pavyzdį pateikė": "Bernadeta Skirgailaitė (2024-07-09)."
        },
        "10-as pavyzdys": {
          "Pavyzdys": "Vieną vasaros vakarą ruošiantis užkariauti eilinį vakarėlį mano tuometinis kambariokas iš šaldytuvo ištraukė pusės litro stiklinį butelį, kuriame buvo psilocibino arbata. Jis šį ekstraktą gavo dovanų iš bendro pažįstamo, kuris buvo trumpam atvykęs pasisvečiuoti. Tuo metu absoliučiai nežinojau, nei kas yra psilocibinas, nei kaip jis veikia. Tą patį vakarą, grojant Carbon Based Lifeforms Interloper albumui, prasidėjo mano daugiametė kelionė po spalvingą, nesuprantamą, beprotišką, dvasišką psichodelikų pasaulį.",
          "Šaltinis": "dfcitas.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "liepa (ne vėliau).",
          "Pavyzdį pateikė": "Bernadeta Skirgailaitė (2024-07-09)."
        }
      }
    }
  }
}