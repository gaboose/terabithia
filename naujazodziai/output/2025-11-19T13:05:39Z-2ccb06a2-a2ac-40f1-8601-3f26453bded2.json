{
  "uuid": "2ccb06a2-a2ac-40f1-8601-3f26453bded2",
  "header": "parasocialinis, -ė (būdv.)",
  "publishedDate": 1763557539083,
  "details": {
    "Bendroji informacija": {
      "Kirčiuotos formos": "parasociãlinis, parasociãlinė",
      "Kirčiuotė": "1",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "būdvardis",
      "Kilmė": "anglų",
      "Pateikta": "2025-11-19",
      "Atnaujinta": "2025-11-20"
    },
    "Reikšmė ir vartosena": {
      "Apibrėžtis": "susijęs su stipriais jausmais, kuriuos žmogus vienpusiškai jaučia kitam nepažįstamam, paprastai garsiam žmogui, kūrinio personažui ar net pokalbių robotui.",
      "Vartojimo sritys": "psichologija",
      "Vartosenos pavyzdžiai": {
        "1-as pavyzdys": {
          "Pavyzdys": "Straipsnio objektas – žiniasklaidos psichologijos dalykas – parasocialinė žiniasklaidos veikėjų ir auditorijos sąveika. Straipsnyje aptariami ir analizuojami parasocialinę sąveiką tyrusių mokslininkų darbai, pateikiamas ir nagrinėjamas psichologinis parasocialinės sąveikos modelis, pristatomi ir aptariami Vytauto Kernagio gerbėjų, kaip parasocialinės sąveikos dalyvių, internetinių atsiliepimų kokybinės turinio analizės rezultatai. Straipsnyje teigiama, kad parasocialiniai žiniasklaidos veikėjų ir auditorijos narių santykiai apima daugybę skirtingų sąveikų. Stipriausi santykiai yra sukuriami per ilgesnį laiką su veikėjais, pristatomais įvairių žiniasklaidos priemonių ir atliekančiais įvairius vaidmenis. Parasocialinė garsenybių ir auditorijos sąveika tęsiasi ir garsenybėms mirus.",
          "Šaltinis": "researchgate.net, Deimantas Jastramskis. Parasocialinė žiniasklaidos veikėjų ir auditorijos sąveika. – Informacijos mokslai.",
          "Šaltinio rūšis": "mokslinis tekstas",
          "Metai": "2010",
          "Kita metrika": "nr. 54, p. 87.",
          "Naujažodį pavartojo": "Deimantas Jastramskis",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Kiek metaforiškai skvošą kasdien žaidžiame kiekvienas. Juk sekdami naujienas apie garsenybes tarsi mušinėjame kamuoliuką į tą sieną, kuriai kamuoliuko judėjimo trajektorija ir mūsų pastangos nė motais. Psichologai šiam reiškiniui netgi sugalvojo pavadinimą „parasocialiniai santykiai“. Tai vienpusiai santykiai, kai asmuo išreiškia didžiulį susidomėjimą, skiria laiko ir energijos kitam žmogui, nors šis nė nežino apie pirmojo egzistavimą. Ir jeigu manote, kad taip nutinka tik su vidurinės mokyklos meile, klystate. Dažniausiai tokie santykiai atsiranda nuolat stebint įžymybių gyvenimą…",
          "Šaltinis": "psichologijatau.lt",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "11 10.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Parasocialiniai santykiai – viena įdomiausių šiuolaikinės psichologijos ir sociologijos temų. Tai fenomenas, kai individas jaučia stiprią emocinę trauką žmogui, kurio tiesiogiai nepažįsta – garsenybei, personažui ar net rašytojui, kurio kūriniai tampa tarsi tiltu į idealizuotą skaitytojo pasaulį. Toks ryšys gali būti malonus, bet kartu ir komplikuotas, ypač kai jį lydi meilė be atsako. Tokie santykiai dažnai virsta fanų klubais, fanų sukurta literatūra (angl. fanfiction).",
          "Šaltinis": "azuolynobiblioteka.lt",
          "Šaltinio rūšis": "įvairi interneto informacija",
          "Metai": "2025",
          "Kita metrika": "02 07.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Jei tau šalta, galiu tave suėsti, sako vilkas, apsikabinęs avį vienoje karikatūroje. Jie sėdi ant skardžio, žiūri į saulėlydį. Absurdiška, groteskiška, beveik gražu. Tarsi gyvenimas, kai susitinka internetinė antropologija, parasocialinis intymumas, paslėpta garbinimo ekonomika ir algoritmų diktuojama dėmesio rinkos logika, kurioje net ilgesys turi savo kainoraštį.",
          "Šaltinis": "satenai.lt, aut. Rosana Lukauskaitė.",
          "Šaltinio rūšis": "originalus meninis tekstas",
          "Metai": "2025",
          "Kita metrika": "11 07.",
          "Pavyzdį pateikė": "Rita M."
        }
      }
    }
  }
}