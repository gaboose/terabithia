{
  "uuid": "5f2e8c45-5e3b-4d92-8932-84db65799cdb",
  "header": "pakomunikuoti",
  "publishedDate": 1767163507089,
  "details": {
    "Bendroji informacija": {
      "Kirčiuotos formos": "pakomunikúoti, pakomunikúoja, pakomunikãvo",
      "Rūšis": "naujadaras",
      "Žodžio klasė": "darinys [hibridas]",
      "Kalbos dalis": "veiksmažodis",
      "Kilmė": "lietuvių, plg. lotynų k. communicatio „pranešimas“.﻿",
      "Giminiški naujažodžiai": "iškomunikuoti; komunikacininkas, -ė; komunikatorius, -ė; komunikuoti; miskomunikacija",
      "Duomenų pateikėjai": "pirmoji apie naujažodį pranešė Gita (2025-07-01).",
      "Pateikta": "2025-12-31"
    },
    "Reikšmė ir vartosena": {
      "Apibrėžtis": "pabendrauti; pakalbėti; aptarti.",
      "Vartojimo sritys": "bendroji vartosena",
      "Sąsajos": "iškomunikuoti; komunikacininkas, -ė1; komunikuoti",
      "Vartosenos pavyzdžiai": {
        "1-as pavyzdys": {
          "Pavyzdys": "Kuo man labai patinka šis darbas banke tai yra tai, kad turiu visišką autonomiją. Per visą tą laiką, kai dirbu niekada negavau pasiūlymo, kolegų rekomendacijos, prašymo ar juo labiau įsakymo pakomunikuoti kažkokį tai klausimą apie paskolas, indėlius ar kitokius produktus. Tai būtų man visiškai nepriimtina ir, sakyčiau, labai stipriai suvaržytų mano kūrybinę laisvę.",
          "Šaltinis": "vz.lt; aut. Edgaras Savickas, Linas Kmieliauskas.",
          "Šaltinio rūšis": "internetinė žiniasklaida",
          "Metai": "2012",
          "Kita metrika": "10 13.",
          "Naujažodį pavartojo": "Nerijus Mačiulis",
          "Pavyzdį pateikė": "Agnė Aleksaitė-Davidavičienė (2025-11-14)."
        },
        "2-as pavyzdys": {
          "Pavyzdys": "„Nemanau, kad suduotas smūgis ilgalaikėje ir trumpalaikėje perspektyvoje turėtų didelį poveikį jo vertinimui. Žinoma, tai papildoma galimybė jo oponentams pakomunikuoti, bet meras susitvarkė pakankamai neblogai. Kitas dalykas – pasiteisino jo ilgalaikė personalizuota komunikacija socialinėje medijoje“, – sako A. Katauskas.",
          "Šaltinis": "lrt.lt",
          "Šaltinio rūšis": "internetinė žiniasklaida",
          "Metai": "2015",
          "Kita metrika": "07 17.",
          "Naujažodį pavartojo": "Eglė Samoškaitė",
          "Pavyzdį pateikė": "Gita (2025-07-01)."
        },
        "3-ias pavyzdys": {
          "Pavyzdys": "Povilas – vienas ištikimiausių ir seniausių V. Kovaliovo bendražygių. „Net nepamenu, kur mes susipažinome. Sporto rūmuose gal? Tai buvo seniai, kai Vladas pradėjo dainuoti grupėje „Volis“, – atminties juostelę atsuko P. Meškėla. – Anksčiau roko grupės buvo ne tik draugiškos, bet vos ne šeimyniškos. Nepaisant to, kad kiekvienas grojo su savo chebra, visi buvome geri draugai, geros tūsovkės vykdavo. Kalbu apie roko chebrą, o tai buvo ir „Volis“, ir „Veto Bank“ su Arina, ir „Rebelheart“, „SBS“. Susitikdavome pakomunikuoti, pabendrauti, patriukšmauti.“",
          "Šaltinis": "zmones.15min.lt",
          "Šaltinio rūšis": "internetinė žiniasklaida",
          "Metai": "2018",
          "Kita metrika": "09 20.",
          "Pavyzdį pateikė": "Agnė Aleksaitė-Davidavičienė (2025-11-14)."
        },
        "4-as pavyzdys": {
          "Pavyzdys": "„Socialdemokratai išsilaiko tarsi per vidurį. Kai kuriomis pozicijomis jie ir su valdančiaisiais pakomunikuoja, kai kada – prieš. Jie tarsi išlaiko nuosaikią poziciją komunikacijos prasme“, – sakė R. Ališauskienė.",
          "Šaltinis": "lrytas.lt (ELTA); aut. Benas Brunalas.",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "09 22.",
          "Pavyzdį pateikė": "Agnė Aleksaitė-Davidavičienė (2025-11-14)."
        },
        "5-as pavyzdys": {
          "Pavyzdys": "Komunikacija visgi yra viena iš esminių politiko funkcijų, tai nėra tiktai kažkoks, kai jau nebeturiu ką veikti, tai tada einu pakomunikuoti. Taip neturi būti, turi būti į pirmą eilę statoma, tai to suvokimo kaip nėra, taip nėra, tai nežinau ar čia gali suspėti kažkas pagerėti iki kadencijos pabaigos, ar ne.",
          "Šaltinis": "lrt.lt",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "02 13.",
          "Naujažodį pavartojo": "Nemira Pumprickaitė",
          "Pavyzdį pateikė": "Agnė Aleksaitė-Davidavičienė (2025-11-14)."
        },
        "6-as pavyzdys": {
          "Pavyzdys": "– Aš manau, kad kartais yra daugiau komunikacinių iššūkių. Sankcijos ministerijos viduje yra europinis klausimas. Kartais taip atsitinka, kad viceministrai pakomunikuoja ar pakomentuoja ir ne iš savo srities išeinančius klausimus, ir nebūtinai visada žino paskutinę informaciją. Tai, sakyčiau, yra daugiau komunikacinis iššūkis nei darbinis. Aš turiu pasitikėjimą dabar dirbančiais viceministrais, jie dirba gerai, tikrai sunkiomis aplinkybėmis, nes neatrodė pradedant dirbti, kad turėsime tiek daug geopolitinių iššūkių, kuriuos atlaikant reikės ir toliau prisidėti prie diplomatinės tarnybos transformacijos, pritaikant ją iššūkių laikotarpiui. Manau, kad tą sugebame visai neblogai padaryti.",
          "Šaltinis": "lrt.lt (iš: ELTA); aut. Benas Brunalas.",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "08 10.",
          "Naujažodį pavartojo": "Gabrielius Landsbergis",
          "Pavyzdį pateikė": "Agnė Aleksaitė-Davidavičienė (2025-11-14)."
        },
        "7-as pavyzdys": {
          "Pavyzdys": "„[...] Norime, kad politiniai naratyvai ir politinė komunikacija būtų apie mūsų veikimą, apie socialdemokratus, mūsų darbus, priimtus sprendimus, o ne apie reakcijas, ką kur kas pasakė, ką koalicijos partneris padarė ar kažką pasisakė, ar sureagavo, ar kažką pakomunikavo. Norime tą balansą pakeisti, nes šiek tiek susigyvenome su tuo, kas man nepriimtina“, – kalbėjo M. Sinkevičius.",
          "Šaltinis": "delfi.lt; aut. Dalia Plikūnė.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "10 09.",
          "Naujažodį pavartojo": "Mindaugas Sinkevičius",
          "Pavyzdį pateikė": "Agnė Aleksaitė-Davidavičienė (2025-11-14)."
        },
        "8-as pavyzdys": {
          "Pavyzdys": "„Premjerė vėlavo komunikuoti, kai pamėgino pakomunikuoti vakar su niekuo nesitardama, krūva klaidų. Vėlgi padarė sau meškos paslaugą, tų klaidų netaisė. Nesuprantama kodėl, negi nėra aplinkui žmonių arba dar blogiau, ji visiškai nepasitiki patarimais kitų esančių šalia žmonių, o mano, kad vis dėlto jos požiūris yra teisingiausias“, – kalbėjo A. Armalis.",
          "Šaltinis": "tv3.lt; aut. Arnas Cvirka.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "10 28.",
          "Pavyzdį pateikė": "Agnė Aleksaitė-Davidavičienė (2025-11-14)."
        }
      }
    }
  }
}