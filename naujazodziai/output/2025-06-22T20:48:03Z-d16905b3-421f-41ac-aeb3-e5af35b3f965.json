{
  "uuid": "d16905b3-421f-41ac-aeb3-e5af35b3f965",
  "header": "lūžinis, -ė",
  "publishedDate": 1750625283179,
  "details": {
    "Bendroji informacija": {
      "Kirčiuotos formos": "lū̃žinis, lū̃žinė",
      "Kirčiuotė": "1",
      "Rūšis": "naujadaras",
      "Žodžio klasė": "darinys",
      "Kalbos dalis": "būdvardis",
      "Kilmė": "lietuvių",
      "Pateikta": "2025-06-22"
    },
    "Reikšmė ir vartosena": {
      "Apibrėžtis": "pasiekęs kritinį (lūžio) tašką.",
      "Vartojimo sritys": "bendroji vartosena",
      "Vartosenos pavyzdžiai": {
        "1-as pavyzdys": {
          "Pavyzdys": "L.Kasčiūnas: Prezidento rinkimai - lūžinis taškas, galintis įnešti ir didelių pasikeitimų [antraštė] \"Socialdemokratai iki Prezidento rinkimų liks opozicijoje ir bandys stiprėti iš vidaus, konsoliduoti kairę. Jie turi savybę \"padvigubėti\" per ketverius metus nuo išrinkimo į Seimą. Tuo metu konservatorių populiarumas greičiausiai bus sumažėjęs, ir jiems vėl gali tekti iš naujo kalbėtis su partneriais. Taigi Prezidento rinkimai - lūžinis taškas, galintis įnešti ir didelių pasikeitimų\", - prognozuoja L. Kasčiūnas, vadovaujantis Rytų geopolitikos studijų centrui.",
          "Šaltinis": "delfi.lt (ELTA).",
          "Šaltinio rūšis": "internetinė žiniasklaida",
          "Metai": "2008",
          "Kita metrika": "10 27.",
          "Naujažodį pavartojo": "Laurynas Kasčiūnas",
          "Pavyzdį pateikė": "Agnė Aleksaitė (2021-06-19)."
        },
        "2-as pavyzdys": {
          "Pavyzdys": "Vilniečio menininko Algirdo Šeškaus (g. 1945) vardas žymi lūžinį Lietuvos fotografijos raidos etapą, tačiau iki šiol nebuvo surengta nė vienos kūrėjo personalinės retrospektyvos parodos. Autoriaus 1975-1983 m. kūryba skleidėsi buvusioje Pohuliankoje (dabar J.Basanavičiaus gatvėje), kur jis gyveno, dirbo ir sukaupė fotografijų bei grafikos archyvą.",
          "Šaltinis": "kultura.lrytas.lt",
          "Šaltinio rūšis": "internetinė žiniasklaida",
          "Metai": "2010",
          "Kita metrika": "04 22.",
          "Pavyzdį pateikė": "Agnė Aleksaitė (2021-06-19)."
        },
        "3-ias pavyzdys": {
          "Pavyzdys": "Visuomenėje šiandien pasigirsta nuomonių, kad mitingas Vilniuje, prie Adomo Mickevičiaus paminklo, įvyko dėl pasikeitusio Kremliaus politinio kurso, o jo dalyviai tiesiog pasinaudojo bet kurioje demokratinėje valstybėje esančia susirinkimų teise. Todėl šiandien itin svarbu akcentuoti, jog reali politinė atmosfera 1987-ųjų rugpjūtį Lietuvos SSR toli gražu nebuvo tokia demokratiška. Tiek Lietuvos komunistų partijos skilimas, tiek Sąjūdžio iniciatyvinės grupės susikūrimas 1987-aisiais dar buvo sunkiai prognozuojama ateities perspektyva. Tad mitingo aplinkybių ir jo dalyviams taikytų subtilių persekiojimo būdų įvardijimas tampa prizme, leidžiančia įžvelgti mitingo, kaip lūžinio momento, vaidmenį ir reikšmę naujausiųjų laikų Lietuvos istorijoje.",
          "Šaltinis": "xxiamzius.lt; aut. Monika Kareniauskaitė.",
          "Šaltinio rūšis": "internetinė žiniasklaida",
          "Metai": "2012",
          "Kita metrika": "08 31.",
          "Pavyzdį pateikė": "Agnė Aleksaitė (2021-06-19)."
        },
        "4-as pavyzdys": {
          "Pavyzdys": "\"Taigi per kelerius metus mes būsime prie tokio lūžinio transformacinio momento, kai dujų kainos turėtų ženkliai sumažėti\", - patikino Prezidentės patarėjas.",
          "Šaltinis": "ve.lt (ELTA).",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "09 10.",
          "Pavyzdį pateikė": "Agnė Aleksaitė (2021-06-19)."
        },
        "5-as pavyzdys": {
          "Pavyzdys": "Pasak etnologo L. Klimkos, dažniausiai lietuviai burtus pasitelkdavo lūžiniais laiko momentais, ypač per lygiadienius, kai diena susilygindavo su naktimi.",
          "Šaltinis": "zmones.lt",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "12 24.",
          "Pavyzdį pateikė": "Agnė Aleksaitė (2021-06-19)."
        },
        "6-as pavyzdys": {
          "Pavyzdys": "Istorikai neskaičiuoja amžių taip pat kaip matematikai. Amžius istorikui neprasideda, tarkime, 1800-aisiais ir nepasibaigia 1899-aisiais. Žvelgdami iš tolimos laiko perspektyvos, amžiaus pradžiai ir pabaigai nustatyti jie ieško lūžinių įvykių visuomenės, politikos ar ekonomikos vystymosi tėkmėje. Tokių įvykių, kurie būtų nulėmę ateinančio šimtmečio žmonijos, žemyno ar šalies veidą.",
          "Šaltinis": "vz.lt; aut. Naglis Navakas.",
          "Šaltinio rūšis": "internetinė žiniasklaida",
          "Metai": "2015",
          "Kita metrika": "09 11.",
          "Pavyzdį pateikė": "Agnė Aleksaitė (2021-06-19)."
        },
        "7-as pavyzdys": {
          "Pavyzdys": "Jis bent turi nuopelnų ir yra pademonstravęs principingumą tokiuose lūžiniuose valstybei dalykuose kaip prezidento [R...] [P...] apkaltos procesas ir kt.",
          "Šaltinis": "alfa.lt",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "12 03.",
          "Pavyzdį pateikė": "Rita M."
        },
        "8-as pavyzdys": {
          "Pavyzdys": "Pasak Žalgirio mūšio inscenizacijų organizatorių, tai didelis žingsnis riterių judėjimo profesionalumo pripažinimo link. Ateinantys metai gali būti lūžiniai viduramžių rekonstruotojams, ypač kautynių vienas prieš vieną srityje, sakė Žalgirio mūšio muziejaus Stembarke (Lenkija) direktorius Simonas Drejus.",
          "Šaltinis": "lrytas.lt",
          "Šaltinio rūšis": "internetinė žiniasklaida",
          "Metai": "2018",
          "Kita metrika": "03 14.",
          "Pavyzdį pateikė": "Agnė Aleksaitė (2021-06-19)."
        },
        "9-as pavyzdys": {
          "Pavyzdys": "Naujos pradžios yra labai įdomus lūžinis momentas, nes netgi jei pokyčiai yra labai teigiami, jie vis vien sukelia labai didelį stresą ir kartu energijos pliūpsnį, adrenaliną, kuris padeda susitvarkyti su ta begale nežinomųjų.",
          "Šaltinis": "zmones.lt",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "01 31.",
          "Pavyzdį pateikė": "Agnė Aleksaitė (2021-06-19)."
        },
        "10-as pavyzdys": {
          "Pavyzdys": "Kalbant apie bendrinės tarties ugdymą ir norminimą, negalima ignoruoti klasikinio mūsų kalbotyros palikimo, kuris įkūnytas Jono Jablonskio, Antano Salio, Andriaus Ašmanto, Prano Skardžiaus, taip pat tarpukario ir pokario teatralų raštuose ir veikloje, radiofono darbe. Turint visa tai galvoje, bendrąją Vaicekauskienės nuostatą apie kažkokią lūžinę naujovę lietuvių kalbotyroje reikia laikyti paprasčiausiu blefu, dar vienu mėginimu sėti vartotojų sąmonėje sumaištį ir nepasitikėjimą bendrine kalba bei jos išgalėmis.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "09 05.",
          "Naujažodį pavartojo": "Aldonas Pupkis",
          "Pavyzdį pateikė": "Agnė Aleksaitė (2021-06-19)."
        },
        "11-as pavyzdys": {
          "Pavyzdys": "Savo įspūdžiais apie knygą pristatymo metu pasidalinęs poetas Rimvydas Stankevičius teigė, kad „Apsisiautusios saule“ – lūžinė autorės knyga, žyminti jos kaip žmogaus, ir kaip poetės brandą.",
          "Šaltinis": "zmones.lt",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "09 24.",
          "Pavyzdį pateikė": "Agnė Aleksaitė (2021-06-19)."
        },
        "12-as pavyzdys": {
          "Pavyzdys": "Skaitydamas šitą galvojau, kad tiesiog nuostabu būtų tekstų serija apie lūžinius Lietuvos istorijoje metus.",
          "Šaltinis": "facebook.com",
          "Šaltinio rūšis": "įvairi interneto informacija",
          "Metai": "2021",
          "Kita metrika": "02 07.",
          "Naujažodį pavartojo": "Donatas Puslys",
          "Pavyzdį pateikė": "Aldona Kruševičiūtė (2021-02-07)."
        }
      }
    }
  }
}