{
  "uuid": "d3eec07d-5651-4690-8029-2907056f37ce",
  "header": "pasaulėgirda",
  "publishedDate": 1772440519744,
  "details": {
    "Bendroji informacija": {
      "Kirčiuotos formos": "pasaulė́girda",
      "Kirčiuotė": "1",
      "Rūšis": "naujadaras",
      "Žodžio klasė": "darinys",
      "Kalbos dalis": "daiktavardis",
      "Kilmė": "lietuvių",
      "Giminiški naujažodžiai": "aiškiagirdystė; atgirdėti; išgirda; pasaulėkaita; susigirdėti",
      "Duomenų pateikėjai": "pirmoji apie naujažodį pranešė Aldona Kruševičiūtė (2026-01-25).",
      "Pateikta": "2026-03-02"
    },
    "Reikšmė ir vartosena": {
      "Apibrėžtis": "bendras pasaulio garsų, jų dėsningumų suvokimas.",
      "Vartojimo sritys": "bendroji vartosena, muzika",
      "Vartosenos pavyzdžiai": {
        "1-as pavyzdys": {
          "Pavyzdys": "„Poing“ programoje, sudarytoje iš gana radikalios šiuolaikinės įvairių šalių autorių kūrybos, nustebino kiek kitokios pasaulėžiūros ar veikiau „pasaulėgirdos“ paženklintas japonės Sachiyo Tsurumi kūrinys; jis skambėjo tarsi srautas visų kada nors girdėtų garsų nuotrupų, lyg erdvėje palikti jų pėdsakai…",
          "Šaltinis": "bernardinai.lt, aut. Eugenija Žakienė.",
          "Šaltinio rūšis": "internetinė žiniasklaida",
          "Metai": "2012",
          "Kita metrika": "11 24.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "[Justina Paltanavičiūtė] – O kaip sekėsi bendrauti su jaunaisiais kūrėjais interpretacijos aspektu? Gavote daug nurodymų ar jie leido savo kūrinius interpretuoti laisvai?[Martynas Švėgžda von Bekkeris] – Kai kurie leido, bet aš, kaip atlikėjas, labai rūpinausi būtent jų pasaulėžiūra ir pasaulėgirda, ir stengiausi atlikti taip, kaip jie nori. Žinoma, atlikėjas aš, tai buvo mano interpretacija, tad jų kūryba perėjo per mano intelektualinę, jutiminę ir muzikinę prizmes, bet stengiausi, kad svarbiausi būtų būtent kompozitoriai. Kita vertus, kūrinio užrašymas yra tik tarsi pirmas sujungimas – tai, kas užrašyta, dar nėra viskas. Tas pats kūrinys, priklausomai nuo atlikėjo, gali suskambėti įvairiai – ir gražiau, nei norėjo autorius, ir baisiau, nes juk gali išryškinti skirtingus muzikos elementus, kiekvienas meistras turi savo slaptų būdų, bet vis tiek esmė yra esmė, ir ji turi išlikti, nuo jos nepabėgsi.",
          "Šaltinis": "kauno.diena.lt",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "02 28.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Šiandien garso ir vaizdo menai vis labiau persipina, tarsi perimdami vieni kitų esminius elementus, tačiau šį sąryšį galima manyti esant labai seną, sietiną su pirminiu meno sinkretizmu, su tam tikra visa apimančia pasaulėžiūra ir pasaulėgirda, su daugeliui senųjų kultūrų būdinga cikline laiko samprata. Galima manyti visa tai nulėmus tam tikrus bendrus kūrybos principus. Antai rastro (vaizdo, sudaryto iš smulkių vienodų elementų – taškų) principas, būdingas tradicinės tekstilės ornamentams, artimas optinio meno autorių kūriniams. Žiūrėdamas į meno kūrinį, beveik tapačiai kaip ir į tradicinius audinius, stebėtojas pamažu pasineria į begalinę trimatę kūrinio erdvę, tarsi ištirpsta joje.",
          "Šaltinis": "sapiegurumai.lt",
          "Šaltinio rūšis": "įvairi interneto informacija",
          "Metai": "2025",
          "Kita metrika": "04 27.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Muzikas turi ne tik būti turtingas savo vidine pasaulėjauta, pasaulėgirda, viską techniškai įvykdyti, bet siekti, kad tie pasauliai, kurie kartu susilieja, taptų paklusnūs vieni kitiems.",
          "Šaltinis": "7md.lt, Daivos Tomošaitytės pokalbis su smuikininku, kompozitoriumi, visuomenininku Martynu Švėgžda von Bekkeriu.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "11 24.",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "Galima manyti, kad analizuojamas garso ir vaizdo pasaulių sąryšis yra labai senas, sietinas su pirminiu meno sinkretizmu, su visa apimančia pasaulėžiūra (ir pasaulėgirda), su pradinę muzikos ir vaizdo vienybę atspindinčiu erdvėlaikiu, su daugeliui senųjų kultūrų būdinga cikline laiko samprata. Galima manyti, kad visa tai ir nulėmė tam tikrus bendrus (iš dalies – universalius) kūrybos principus. Tikėtina, kad ir geometriniai lietuvių tekstilės raštai laikytini nors ir netiesiogine, bet galima aptariamõs skudučių polifoninės muzikos, suteikusios postūmį šiam straipsniui, „vizualizacija“.",
          "Šaltinis": "Daiva Račiūnaitė-Vyčinienė. Lietuvių archajinės polifoninės muzikos slėpiniai. – Būdas.",
          "Šaltinio rūšis": "mokslinis tekstas",
          "Metai": "2026",
          "Kita metrika": "nr. 1, p. 71.",
          "Pavyzdį pateikė": "Aldona Kruševičiūtė (2026-01-25)."
        }
      }
    }
  }
}