{
  "uuid": "d290dfe2-4ede-41d5-b615-c5bd2b5e6125",
  "header": "daugiaaspektis, -ė (būdv.)",
  "publishedDate": 1758526054344,
  "details": {
    "Bendroji informacija": {
      "Kirčiuotos formos": "daugiaaspèktis, daugiaaspèktė",
      "Kirčiuotė": "2",
      "Rūšis": "naujadaras",
      "Žodžio klasė": "darinys [hibridas]",
      "Kalbos dalis": "būdvardis",
      "Kilmė": "lietuvių, plg. anglų k. multifaceted.",
      "Duomenų pateikėjai": "pirmoji apie naujažodį pranešė Gita (2025-09-18).",
      "Pateikta": "2025-09-22"
    },
    "Reikšmė ir vartosena": {
      "Apibrėžtis": "kuris turi daug aspektų, požiūrio ar pasirinkimo galimybių.",
      "Vartojimo sritys": "bendroji vartosena, mokslas",
      "Vartosenos pavyzdžiai": {
        "1-as pavyzdys": {
          "Pavyzdys": "Nuo trečiadienio Laisvės alėjoje prie Kauno miesto savivaldybės pastato eksponuojama keturiolika lagaminų, kurių turinys atspindi vieno žmogaus gyvenimą. Lagaminuose esančiose nuotraukose užfiksuoti kasdieniai daiktai kuria daugiaaspektį pristatomo asmens portretą. Kiekviename lagamine yra ir tekstas, kuriame žmogus aiškina šių daiktų pasirinkimo priežastis.",
          "Šaltinis": "delfi.lt (BNS).",
          "Šaltinio rūšis": "internetinė žiniasklaida",
          "Metai": "2002",
          "Kita metrika": "10 03.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "“Kadangi įmonių socialinės atsakomybės sąvoka daugiaaspektė, jos platumas sukelia sunkumų suvokiant kas tai iš tikro yra”, – komentuoja Socialinės apsaugos ir darbo ministerijos, atsakingos už ĮSA veiklą Lietuvoje, specialistė [...].",
          "Šaltinis": "veidas.lt",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "05 07.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Lyties tapatumas skirtingose gyvenimo srityse gali reikštis labai skirtingai. Vienoje srityje asmuo gali labai stipriai tapatintis, tarkim, su kažkokiomis moteriškumo ideologijos nusakomomis savybėmis, o kitoje srityje su tomis pačiomis savybėmis gali visai nesitapatinti. Taigi vertinti ir apibrėžti lyties tapatumą pradėta kaip kažkokį daugiaaspektį, daugiapusį reiškinį, kurio taip paprastai nepamatuosi.",
          "Šaltinis": "lrt.lt, aut. Vaida Pilibaitytė.",
          "Šaltinio rūšis": "internetinė žiniasklaida",
          "Metai": "2015",
          "Kita metrika": "12 16.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Jei, gerbiamieji skaitytojai, nelabai supratote, ką reiškia \"design through research\", \"daugiaaspektė analizė\", \"reflektuoti procesą\", \"tarpdisciplininis bendravimas\" ir t. t., \"Bulvaras\" irgi nelabai ką gali padėti, nes ir pats nelabai supranta. Tačiau jis tikrai žino, kodėl visokių šitų mandrybių reikia. Juk projektą \"Karklės atlasas\" dalinai finansuoja sostinėje įsikūrusi ir su aukštosiomis materijomis tiesioginį ryšį turinti Lietuvos kultūros taryba [...].",
          "Šaltinis": "ve.lt",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "07 13.",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "Parodoje pristatoma daugiaaspektė Krokuvos menininkų asociacijos „Otwarta Pracownia“ (liet. „Atvira dirbtuvė“) narių kūryba: abstrakčioji, Kazimiero Malevičiaus įtakota, ir konstruktyvistinė tapyba (Ignacy Czwartos, Jacek Dłużewski, Krzysztof Klimek, Jerzy Grochowski, Bettina Bereś, Wojciech Głogowski, Lech Kolasiński, Marek Kuś, Dariusz Mlącki), fotografija (Sławomir Toman, Bartek Jarmoliński, Maria Pyrlik), instaliacijos su erdviniais objektais (Olgierd Cmielewski, Wojciech Głogowski, Piotr Lutyński) bei Lenkijoje gyvenančių ir kuriančių japonų menininkų – Koji Kamoji ir Miko Iwata objektai bei performansai.",
          "Šaltinis": "7md.lt",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "10 21.",
          "Pavyzdį pateikė": "Rita M."
        },
        "6-as pavyzdys": {
          "Pavyzdys": "Žvilgsnio centre – modernybės pasaulėvaizdis, jo atspindys prieštaravimų kupiname sovietmečio Lietuvos meniniame gyvenime ir dailės kūriniuose bei transformacija po nepriklausomybės atgavimo plačiai išsiskleidusiame šiuolaikiniame mene. Kuriamas daugiaspektis, įvairias mažas istorijas sujungiantis pasakojimas, šiandienos požiūrį pabrėžia šiuolaikinių menininkų intervencijos į ekspoziciją.",
          "Šaltinis": "bernardinai.lt",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "07 03.",
          "Pavyzdį pateikė": "Gita (2025-09-18)."
        },
        "7-as pavyzdys": {
          "Pavyzdys": "Sudėtingesnei paieškai naudokite daugiaaspektę ir išplėstą paieškas. Paieška keliuose ištekliuose skirta vienu metu ieškoti keliuose bibliotekos ištekliuose. Komandinė paieška atliekama pagal jūsų nurodytą paieškų komandinės kalbos užklausą.",
          "Šaltinis": "aleph.library.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "(ne vėliau).",
          "Pavyzdį pateikė": "Rita M."
        },
        "8-as pavyzdys": {
          "Pavyzdys": "Šių metų gegužės 6 d. Zapyškio (Kauno r.) restorane „Scena“ Lietuvių kalbos instituto Geolingvistikos centro mokslininkai prof. habil. dr. Danguolė Mikulėnienė, doc. dr. Rima Bakšienė, dr. Laura Brazaitienė, dr. Agnė Čepaitienė ir dokt. Žydrūnas Šidlauskas pristatė kompleksinio ir daugiaaspekčio Kauno rajono tyrimo rezultatus, paskelbtus kolektyvinėje monografijoje „(Ne)atrasti Pakaunės turtai: kalbinis variantiškumas sociogeolingvistikos požiūriu“.",
          "Šaltinis": "lki.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "05 28.",
          "Pavyzdį pateikė": "Rita M."
        }
      }
    }
  }
}