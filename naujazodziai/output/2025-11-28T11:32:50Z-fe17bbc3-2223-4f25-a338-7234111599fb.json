{
  "uuid": "fe17bbc3-2223-4f25-a338-7234111599fb",
  "header": "šeimocentrinis, -ė (būdv.)",
  "publishedDate": 1764329570535,
  "details": {
    "Bendroji informacija": {
      "Kirčiuotė": "nenustatyta",
      "Rūšis": "naujadaras",
      "Žodžio klasė": "darinys [hibridas] [vertinys]",
      "Kalbos dalis": "būdvardis",
      "Kilmė": "lietuvių, anglų k. family-centered.",
      "Giminiški naujažodžiai": "šeimadienis; šeimamaršis, -ė (dktv.); šeimanda; šeimistas, -ė; šeimocentriškas, -a; šeimocentrizmas; šeimomaiša; šeimukai; šeimukas, -ė; šeimūnas",
      "Pateikta": "2025-11-28"
    },
    "Reikšmė ir vartosena": {
      "Apibrėžtis": "paremtas požiūriu, kad, priimant institucinius sprendimus, šeima laikoma pagrindine vaiko raidos, paramos ir sprendimų aplinka.",
      "Vartojimo sritys": "politika, visuomenė",
      "Kiti variantai": "šeimocentriškas, -a",
      "Sąsajos": "šeimocentrizmas; vaikocentrinis, -ė (būdv.)",
      "Vartosenos pavyzdžiai": {
        "1-as pavyzdys": {
          "Pavyzdys": "Anot jo, prie dabartinio nedovanotino neveiklumo apsaugant vaikus prisidėjo du labai stipriai vienas kitą stabdantys požiūriai, kurių esą persismelkęs ir Seimas, ir visuomenė. „Pirmasis atstovauja tokiam požiūriui, kad vaikas turi augti palankiausioje jam aplinkoje, antrasis – šeimocentrinis – požiūris sako, kad šeima yra palankiausia aplinka ne tik vaikui, bet ir visiems jos nariams (...). Labai vertinu, kai šitie du požiūriai suranda sutarimus. Socialinės apsaugos ir darbo ministerijoje įvykusi diskusija dėl smurto apibrėžimo parodė, kad šitie du požiūriai gali susitarti“, – Seime antradienį kalbėjo ministras.",
          "Šaltinis": "m.kauno.diena.lt (BNS), aut. Donata Motuzaitė.",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "02 14.",
          "Naujažodį pavartojo": "Linas Kukuraitis",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "„Šeimocentrinio požiūrio įdėjome tiek, kiek galime. Tačiau nebedėkime daugiau, nes šis įstatymas skirtas vaiko teisių apsaugai“, – prašė jis.",
          "Šaltinis": "15min.lt, aut. Liepa Želnienė.",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "02 14.",
          "Naujažodį pavartojo": "Linas Kukuraitis",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Artimiausiu metu pajudės Bendruomenių programa, kurios prioritetai bus šeimų, bendruomenių stiprinimas, socialinės atskirties mažinimas ir kt. Valstybė turi veikti kaip pagalbininkas, kaip partneris, o ne policininkas. Valstybės požiūris pirmiausia turi būti šeimocentrinis ir tik išskirtiniais atvejais – vaikocentrinis.",
          "Šaltinis": "bernardinai.lt, aut. Rasa Baškienė.",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "03 19.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Tai yra ta ląstelė, ne tik pajėgi suteikti gyvybę ir užauginti piliečius, bet ir rūpintis, priimti bei globoti pagalbos reikalingus artimuosius ar beglobius vaikus. Todėl valstybė turėtų ne numesti šeimą į paribius, bet grąžinti ją į centrą, visose visuomenės gyvenimo srityse vadovautis šeimocentriniu požiūriu, įgalinti ir sustiprinti šeimas.",
          "Šaltinis": "seimos.org, aut. Violeta Vasiliauskienė.",
          "Šaltinio rūšis": "įvairi interneto informacija",
          "Metai": "2025",
          "Kita metrika": "06 05.",
          "Pavyzdį pateikė": "Rita M."
        }
      }
    }
  }
}