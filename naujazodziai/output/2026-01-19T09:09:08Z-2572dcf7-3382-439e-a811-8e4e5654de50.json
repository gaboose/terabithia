{
  "uuid": "2572dcf7-3382-439e-a811-8e4e5654de50",
  "header": "afantazija",
  "publishedDate": 1768813748515,
  "details": {
    "Bendroji informacija": {
      "Kirčiuotos formos": "afantãzija",
      "Kirčiuotė": "1",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "daiktavardis",
      "Kilmė": "anglų, aphantasia < graikų k. a- („ne“) + phantasia „vaizdinys, vaizduotė“.",
      "Giminiški naujažodžiai": "fantazariumas; fantazija",
      "Duomenų pateikėjai": "pirmoji apie naujažodį pranešė Barbora (2026-01-17).",
      "Pateikta": "2026-01-19"
    },
    "Reikšmė ir vartosena": {
      "Apibrėžtis": "negebėjimas įsivaizduoti, galvoje susidaryti vaizdinių.",
      "Vartojimo sritys": "psichologija",
      "Vartosenos pavyzdžiai": {
        "1-as pavyzdys": {
          "Pavyzdys": "Užsimerkite ir įsivaizduokite spalvotų gėlių pilną lauką. Pavyko? Ar tikrai matėte tas gėles? Jei nepavyko ir jūs niekada nieko vizualaus negalite įsivaizduoti, gali būti, kad esate vienas iš tų retų žmonių, kurie neturi „vaizduotės akių“.Šis fenomenas yra vadinamas afantazija. Apie jį kalbama nuo antikos laikų, tačiau pirmą kartą mokslinėje literatūroje afantazija aprašyta tik 1880 metais. Paprastai tariant, afantazija pasižymintys žmonės neturi vizualinės vaizduotės – užmerkę akis jie negali pamatyti to, ką kuria jų protas.",
          "Šaltinis": "delfi.lt (iš: technologijos.lt).",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "05 20.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Galbūt jau girdėjote trikdantį faktą, kad kai kurie žmonės neturi vidinio monologo (mintyse nekalba su savimi). Įtraukime į šį painų sąrašą dalykų, kuriuos daro kai kurių žmonių smegenys, būklę, vadinamą afantazija. Tai – nesugebėjimas mintyse vizualizuoti daiktų ar vaizdų. Pasirodo, tokius žmones yra sunkiau išgąsdinti baisiais pasakojimais.",
          "Šaltinis": "alfa.lt",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "04 11.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "O kiti regi kalvotas pievas, kuriose strikinėja tikros garbanotos avytės. Ir jų patirtis laikoma savaime suprantama, o maniškė turi pavadinimą – afantazija. Kitaip tariant, neturiu vizualinės vaizduotės.",
          "Šaltinis": "manoteises.lt (iš savaitraščio „Literatūra ir menas“).",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "03 29.",
          "Naujažodį pavartojo": "Aurelija Auškalnytė",
          "Pavyzdį pateikė": "Barbora (2026-01-18)."
        },
        "4-as pavyzdys": {
          "Pavyzdys": "Afantazija - reiškinys, kai žmonės nesugeba kurti vaizdų savo mintyse, dažnai laikytas paslaptinga ir mažai ištirta būkle. Tačiau naujausias tyrimas, publikuotas \"Current Biology\", atskleidžia, kad net ir šių žmonių smegenys reaguoja į vizualinius dirgiklius, nors ir kitaip, nei mes galėtume tikėtis.",
          "Šaltinis": "paranormal.lt",
          "Šaltinio rūšis": "įvairi interneto informacija",
          "Metai": "2025",
          "Kita metrika": "01 29.",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "Vienas iš galimų seksualinių fantazijų nebuvimo paaiškinimų yra afantazija - būklė, kai žmogus nesugeba mintyse įsivaizduoti vaizdų. Afantazija gali būti įgimta arba įgyta dėl traumų ar smegenų pokyčių. Mokslininkai mano, kad ji turi neurologinį pagrindą, nes afantazija sergančių žmonių smegenų veikla labai skiriasi nuo tų, kurie sugeba įsivaizduoti paveikslus ir scenas. [...]Tačiau jei kas nors teigia, kad niekada nefantazavo, tai gali būti dėl afantazijos, savo norų nepripažinimo arba gėdos jausmo.",
          "Šaltinis": "ve.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "03 07",
          "Pavyzdį pateikė": "Rita M."
        }
      }
    }
  }
}