{
  "uuid": "8f76a5aa-dd3d-4a08-b9cd-fdeb050361af",
  "header": "šagas",
  "publishedDate": 1759683137139,
  "details": {
    "Bendroji informacija": {
      "Kirčiuotos formos": "šãgas",
      "Kirčiuotė": "2",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "daiktavardis",
      "Kilmė": "ukrainiečių, шаг; anglų k. perraša shah.",
      "Ypatingieji požymiai": "nenaujas (nefiksuotas)",
      "Pateikta": "2025-10-05"
    },
    "Reikšmė ir vartosena": {
      "Apibrėžtis": "skirtingu metu buvęs smulkus Ukrainos nacionalinis pinigas, grivinos dalis; siekiama jį atgaivinti ir vartoti vietoj skolinio iš rusų kalbos копі́йка („kapeika“).",
      "Vartojimo sritys": "kitų kraštų realijos, politika, verslas",
      "Vartosenos pavyzdžiai": {
        "1-as pavyzdys": {
          "Pavyzdys": "Šagas – smulkus pirmosios Ukrainos respublikos (1917 – 1920 m.) pinigas. [...] Po I pasaulinio karo buvo metalo trūkumas, todėl pinigėliai buvo gaminami iš popieriaus, o tiksliau pašto ženklų pavidalo. Tiesa, juos kaip pašto ženklus naudoti buvo draudžiama, jie atitiko tik pinigo funkciją.﻿",
          "Šaltinis": "pinigumuziejus.lt",
          "Šaltinio rūšis": "įvairi interneto informacija",
          "Metai": "2016",
          "Kita metrika": "03 07.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Ukrainos nacionalinis bankas inicijuoja smulkios monetos pavadinimo „kapeika“ keitimą ir siūlo ją vadinti „šagu“, siekdamas atkurti istorinį teisingumą ir stiprinti nacionalines Ukrainos pinigų apyvartos tradicijas.",
          "Šaltinis": "alfa.lt (ELTA).",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "09 02.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "„Jau šiais metais planuojama išleisti 20 mln. 50 šagų nominalios vertės monetų“, – sakė Ukrainos nacionalinio banko vadovas Andrijus Pyšnas.Naujasis Ukrainos monetų tiražas bus jau ne kapeikomis, o šagais. Apyvartoje liks ir senos monetos.„Šio sprendimo simbolika stipri. Pagaliau išvalome Ukrainą nuo visko, kas mus kažkaip sieja su Maskva. Ukrainoje dabar yra didžiulis poreikis atkurti mūsų tikrąją istoriją ir kultūrą. Keičiame gatvių pavadinimus, suprantame, kad turime savo istorines, kultūrines, politines asmenybes. Tarsi vėl atrandame save“, – sakė Ukrainos nacionalinio banko vadovas. Šagas (Шаг) – yra kelių rūšių pinigų, kurie buvo naudojami skirtingu metu Ukrainos teritorijoje, pavadinimas. Pavadinimas „šagas“ į ukrainiečių kalbą XVII amžiuje ir atgijo per 1917–1921 metų Ukrainos revoliuciją. 1918 metais buvo išleisti pašto ženklai-pinigai, nominuoti šagais.",
          "Šaltinis": "technologijos.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "04 04.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Ukrainos parlamente šią savaitę įregistruotas įstatymo projektas, kuriuo siūloma grivinos monetų pavadinimą „kapeika“ pakeisti „šagu“. [...]„Juk „kapeika“ yra Maskvos imperijos ir sovietinės praeities palikimas, o „šagas“ – istorinis ukrainietiškas pavadinimas“, – aiškino jis. Aukščiausiosios Rados pirmininkas pabrėžė, kad šiandien kapeikos egzistuoja tik Rusijoje, Baltarusijoje ir Ukrainoje, todėl grįžimas prie pavadinimo „šagas“ bus „istorinio teisingumo atkūrimas, mūsų tapatybės patvirtinimas ir galutinis kolonijinių naratyvų nutraukimas“.„Tai ne tik pinigų apyvartos klausimas. Tai mūsų kultūros, kalbos ir valstybingumo klausimas. Ukrainos pinigai turi ukrainietiškus pavadinimus. Ir atėjo laikas pagaliau tai įtvirtinti“, – pabrėžė R. Stefančukas.Jis pridūrė, kad šis pakeitimas nereikalaus papildomų išlaidų: tiek kapeikos, tiek šagai kurį laiką būtų apyvartoje vienu metu, o santykis išliks 1 prie 1. Šagu vadintas smulkus pirmosios Ukrainos respublikos, gyvavusios 1917–1920 metais, pinigas. Atitinkamą pasiūlymą pernai iškėlė Nacionalinis bankas.",
          "Šaltinis": "15min.lt (BNS).",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "10 05.",
          "Pavyzdį pateikė": "Rita M."
        }
      }
    }
  }
}