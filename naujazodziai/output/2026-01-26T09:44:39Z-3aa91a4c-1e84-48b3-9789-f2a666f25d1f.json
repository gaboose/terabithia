{
  "uuid": "3aa91a4c-1e84-48b3-9789-f2a666f25d1f",
  "header": "beta karta",
  "publishedDate": 1769420679485,
  "details": {
    "Bendroji informacija": {
      "Kirčiuotos formos": "betà kartà",
      "Rūšis": "naujai sukurtas junginys",
      "Kalbos dalis": "nėra",
      "Kilmė": "lietuvių, plg. anglų k. Generation beta; Gen beta.",
      "Pateikta": "2026-01-26"
    },
    "Reikšmė ir vartosena": {
      "Apibrėžtis": "2025–2039 m. gimusi karta, kuri gyvens dirbtinio intelekto įsigalėjimo kasdienybėje laiku.",
      "Vartojimo sritys": "visuomenė",
      "Sąsajos": "alfa karta; C karta; Y karta; snaigių karta; sumuštinių karta; X karta; Z karta",
      "Vartosenos pavyzdžiai": {
        "1-as pavyzdys": {
          "Pavyzdys": "Nuo 2025 m. gimę vaikai jau priklausys beta kartai, kuri kartais dar vadinama Gen AI, todėl sparčiai daugėja prognozių, kokia gali būti ši karta bei jos poreikiai. Sutariama, kad beta karta pasižymės skaitmenine intuicija.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "03 08.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Sausio 1 dieną gimę kūdikiai jau priklauso beta kartai. Jai bus priskiriami visi, kurie gimė nuo 2025-ųjų iki 2039-ųjų. Socialinių tyrimų kompanija „McCrindle“ tinklaraštyje pranešė, kad iki 2035 metų beta karta sudarys 16 proc. pasaulio gyventojų. Manoma, kad daugelis beta kartos vaikų sulauks 22-ojo amžiaus, praneša „Business Insider“, kuriuos cituoja „Science Alert“.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "01 03.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "2025-ieji metai žymi naujos kartos pradžią. Visi vaikai, gimę nuo 2025-ųjų iki 2039-ųjų, bus priskiriami beta kartai – žmonių grupei, kuri išgyvens stulbinančią technologijų integraciją ir didžiulius kultūrinius pokyčius, rašo „IFLScience“. [...]Alfa karta buvo formuojama išmaniųjų technologijų ir dirbtinio intelekto (DI) atsiradimo, o beta karta gyvens pasaulyje, kuriame DI ir automatizavimas visiškai įsitvirtins kasdieniame gyvenime. Todėl jų skaitmeninio ir fizinio pasaulio suvokimas bus beveik neatskiriamas.",
          "Šaltinis": "lrytas.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "01 11.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Šių metų pradžia žymi sąlyginę kartų kaitą – nuo 2025 metų gimsta beta karta. Manoma, kad ši karta gyvens dar labiau technologizuotame pasaulyje, kuriame dirbtinis intelektas ir skaitmeninės technologijos bus dar labiau integruotos į kasdienį gyvenimą. Tad galima spėti, jog beta kartos leksika bus dar labiau susijusi su technologijų plėtra ir jų įtaka kasdienybei.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "01 18.",
          "Pavyzdį pateikė": "Rita M."
        }
      }
    }
  }
}