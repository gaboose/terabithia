{
  "uuid": "010e9ec0-e216-457f-8d2e-5624067d2930",
  "header": "čiurlionistika",
  "publishedDate": 1766317127841,
  "details": {
    "Bendroji informacija": {
      "Kirčiuotos formos": "čiurlioni̇̀stika",
      "Kirčiuotė": "1",
      "Rūšis": "naujadaras",
      "Žodžio klasė": "darinys",
      "Kalbos dalis": "daiktavardis",
      "Kilmė": "lietuvių, < Čiurlionis (pavardė).",
      "Giminiški naujažodžiai": "sučiurlioninti",
      "Duomenų pateikėjai": "pirmoji apie naujažodį pranešė Gita (2025-06-09).",
      "Pateikta": "2025-12-21"
    },
    "Reikšmė ir vartosena": {
      "Apibrėžtis": "Mikalojaus Konstantino Čiurlionio gyvenimo ir kūrybos tyrimų visuma.",
      "Vartojimo sritys": "kultūra",
      "Vartosenos pavyzdžiai": {
        "1-as pavyzdys": {
          "Pavyzdys": "Čiurlionistika ką tik pasipildė nauja monografija, kurią išleido Australijoje gyvenanti dr. Genovaitė Kazokienė. Knyga „Musical Paintings“ („Muzikiniai paveikslai“) parašyta anglų kalba ir bus pristatoma Vilniuje bei Kaune. Knygos pagrindu tapo prieš dvidešimt penkis metus autorės Australijoje apginta menotyros disertacija, kurioje buvo nagrinėjama muzikinio mąstymo įtaka M.K.Čiurlionio tapyboje. 280 puslapių knygoje, kurioje gausu Čiurlionio dailės darbų iliustracijų, autorė diskutuoja ir apie dažną Čiurlionio meno gerbėją intriguojantį klausimą – simbolių ir metaforų prasmes dailininko darbuose. Atskiru skyriumi aptariamas Čiurlionio epochos filosofinis ir kultūrinis kontekstas, formavęs menininko meninį braižą ir mąstymą.",
          "Šaltinis": "mic.lt",
          "Šaltinio rūšis": "įvairi interneto informacija",
          "Metai": "2009",
          "Kita metrika": "04 24.",
          "Pavyzdį pateikė": "Agnė Aleksaitė-Davidavičienė (2025-08-21)."
        },
        "2-as pavyzdys": {
          "Pavyzdys": "„Kartais pakraupstu, kad profanų indėlis į čiurlionistiką taip smarkiai didesnis už profesionalų, jog mes nebematome Mikalojaus Konstantino Čiurlionio tokio, koks jis buvo“, – sakė kompozitorius Šarūnas Nakas.",
          "Šaltinis": "lrytas.lt; aut. Rūta Mikšionienė.",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "11 21.",
          "Naujažodį pavartojo": "Šarūnas Nakas",
          "Pavyzdį pateikė": "Agnė Aleksaitė-Davidavičienė (2025-08-21)."
        },
        "3-ias pavyzdys": {
          "Pavyzdys": "Straipsnių rinkinio „M. K. Čiurlionis Vilniuje“ pristatymas tarsi ženklas, kad po daugiau nei šimtmečio čiurlionistika gyva ir aktuali. Knygos sudarytoja ir kultūrologė Nida Gaidauskienė sakė, jog dirbdama M. K. Čiurlionio namuose supratusi, kad viltis ir idėja intelektualiai bei moksliškai apmąstyti menininko buvimą Vilniuje yra nuolat puoselėjama.",
          "Šaltinis": "universitetozurnalistas.kf.vu.lt; aut. Goda Malinauskaitė.",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "03 03.",
          "Pavyzdį pateikė": "Agnė Aleksaitė-Davidavičienė (2025-08-21)."
        },
        "4-as pavyzdys": {
          "Pavyzdys": "– Kokius išskirtumėte ryškiausius impulsus, apsprendusius čiurlionistikos tyrimo pagrindines kryptis, medžiagos pasirinkimo ir dėstymo struktūras?– Tai sudėtingas klausimas. Manau, kad svarbiausiu šio veikalo atsiradimo postūmio tašku tapo mūsų pokalbyje minėtos ir šiandien ypatingą aktualumą čiurlionistikoje įgaunančios egodokumentikos problemos. Esu nepaprastai dėkingas mokytojams prof. V. Asmusui ir akad. N. Konradui, kurie mokė, kaip svarbu moksliniame darbe viską kruopščiai dokumentuoti.",
          "Šaltinis": "lrt.lt, Ingos Laužonytės ir Almos Laužonytės interviu su Antanu Andrijausku.",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "03 31.",
          "Pavyzdį pateikė": "Gita (2025-07-13)."
        },
        "5-as pavyzdys": {
          "Pavyzdys": "– Kokią dalį jūsų muziejaus vizijoje užima čiurlionistika ir kiek – kitų meninių projektų vykdymas? – Ne tik Kauno kontekste, visos Lietuvos ir pasaulio kontekste mes turime ypatingą lobyną – mūsų svarbiausio menininko M. K. Čiurlionio kolekciją, rinkinius ir palikimą. Ne tik tapybos darbus, bet ir grafiką, fotografijas, laiškus – visą paveldą. Tai yra didžiulis Nacionalinio M. K. Čiurlionio dailės muziejaus išskirtinumas. Bet taip pat muziejus turi ir Kauno meno mokyklos aukso fondo arsininkų kolekciją, senosios Vakarų dailės kolekciją, kolekcionieriaus Žilinsko dovanotus ir kitaip į kolekciją atėjusius kūrinius.",
          "Šaltinis": "lrt.lt; aut. Marius Eidukonis.",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "06 09.",
          "Pavyzdį pateikė": "Gita (2025-06-09)."
        },
        "6-as pavyzdys": {
          "Pavyzdys": "Čiurliónio draugijà vienija M. K. Čiurlionio kūrybos žinovus ir mylėtojus (apie 400 narių). [...] Čiurlionio draugija padėjo rinkti lėšas Varėnos I Šv. arkangelo Mykolo bažnyčios [...] statybai (toje vietoje būta bažnyčios, kurioje buvo pakrikštytas M. K. Čiurlionis). Šiai bažnyčiai 1996 padovanojo vargonus, įkūrė Čiurlionistikos centrą menininko gimtinėje Varėnoje I, [...].",
          "Šaltinis": "vle.lt",
          "Šaltinio rūšis": "įvairi interneto informacija",
          "Metai": "2025",
          "Kita metrika": "rugpjūtis (ne vėliau).",
          "Pavyzdį pateikė": "Agnė Aleksaitė-Davidavičienė (2025-08-21)."
        },
        "7-as pavyzdys": {
          "Pavyzdys": "Aušra Česnulevičienė – menotyrininkė, parodų kuratorė, kultūrinių renginių organizatorė ir kūrybos namų „Druskos studija“ įkūrėja bei vadovė. Ji yra Meno kuratorystės magistrė, baigusi Vytauto Didžiojo universitetą. Jos akademiniai ir kūrybiniai interesai apima lokalios istorijos tyrimus, kultūrinį ir pažintinį turizmą bei Čiurlionistiką. [...] Knygos autorė aktyviai prisideda prie kultūrinės ir švietimo veiklos, organizuodama parodas, renginius ir projektus, kurie skatina visuomenės įsitraukimą į meną ir kultūrą. Jos tyrimai ir iniciatyvos, ypač susijusios su M. K. Čiurlionio kūrybos sklaida, atskleidžia menininko palikimo svarbą ir aktualumą šiuolaikiniame kultūriniame kontekste.",
          "Šaltinis": "knygos.lt",
          "Šaltinio rūšis": "įvairi interneto informacija",
          "Metai": "2025",
          "Kita metrika": "rugpjūtis (ne vėliau).",
          "Pavyzdį pateikė": "Agnė Aleksaitė-Davidavičienė (2025-08-21)."
        }
      }
    }
  }
}