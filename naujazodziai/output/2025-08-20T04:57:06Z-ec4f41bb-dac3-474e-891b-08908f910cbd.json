{
  "uuid": "ec4f41bb-dac3-474e-891b-08908f910cbd",
  "header": "personalistas, -ė",
  "publishedDate": 1755665826739,
  "details": {
    "Bendroji informacija": {
      "Kirčiuotos formos": "personali̇̀stas, personali̇̀stė",
      "Kirčiuotė": "2",
      "Rūšis": "naujadaras",
      "Žodžio klasė": "darinys [hibridas]",
      "Kalbos dalis": "daiktavardis",
      "Kilmė": "lietuvių, < personalas < lotynų k. personalis „asmeninis“.",
      "Giminiški naujažodžiai": "personalizuoti; personoidas",
      "Pateikta": "2025-08-20"
    },
    "Reikšmė ir vartosena": {
      "Apibrėžtis": "įmonės personalo vadovas.",
      "Vartojimo sritys": "administravimas, verslas",
      "Funkciniai atspalviai": "laisvasis stilius",
      "Kiti variantai": "HR’as",
      "Sąsajos": "HR",
      "Vartosenos pavyzdžiai": {
        "1-as pavyzdys": {
          "Pavyzdys": "Aš esu personalistė ir žinau į ką atkreipiamas dėmesys, kai čia ieškoma darbuotojų. O tas vyksta vis dažniau (kartais net skelbimo atrankai nebūna, o personalistai aktyviai veikia Linkedine).",
          "Šaltinis": "facebook.com, Giedrė Vaitiekūnaitė.",
          "Šaltinio rūšis": "el. komunikacija",
          "Metai": "2021",
          "Kita metrika": "03 16.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "O kas išklauso personalo vadovą? Kas jį motyvuoja, suteikia stiprybės, išklauso susikivirčijus su vadovu ar kai norisi paburbėti „ant kolegų“? Ar išvis gali personalo vadovas „bumbėti ant kolegų“? Ar parodyti nepasitenkinimą vadovu? Norisi sakyti - „ne“, nes tai – žmogus, kuris pats stengiasi pastebėti kylantį nepasitenkinimą ir užglaistyti nesutarimus. Juk nepasitenkinimo rodymas užkrečiamas – labai greitai ir kolegos randa kuo čia būti nepatenkintiems. Tad personalo vadovas visus skaudulius nešasi namo? O gal neša savo tiesioginiam vadovui, kuris, tikėtina, nėra „žmonių žmogus“ – dėl to ir pasisamdė personalistą.",
          "Šaltinis": "atranka360.lt, parengė Eglė Baranauskienė.",
          "Šaltinio rūšis": "tinklaraštis",
          "Metai": "2021",
          "Kita metrika": "09 09.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Mieli įmonių personalistai ar norintys jais tapti! Jau šio mėnesio pabaigoje pradedame Personalo valdymo standarto pagrindinės programos mokymus. Juk metų pradžia - geriausias laikas pradėti įgyvendinti savo profesines svajones.",
          "Šaltinis": "linkedin.com",
          "Šaltinio rūšis": "el. komunikacija",
          "Metai": "2023",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Vienos įmonės personalistė susisiekė, suderinom pokalbio laiką, pakalbėjom ir trumpam buvo tyla. Už ~~savaitės pats paskambinau, paklaust dėl ko nepriėmė, kas netiko, kur galėčiau tobulėt (telefoną turėjau iš pirmų skambučių). Pasakė dėl ko neinformavo ir pažadėjo informuot kitą dieną, o kitos dienos antroje pusėje į paštą atėjo pasiūlymas ir skambutis - pasakė išsiuntėm pasiūlymą, laukiam atsakymo.",
          "Šaltinis": "reddit.com",
          "Šaltinio rūšis": "el. komunikacija",
          "Metai": "2023",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "„Turime tokias dideles potemes, kurias suskirstėme pagal sales. Tai didžioji salė būtų strategija, lyderystė, mūsų užsienio pranešėjai. Tuomet turime salę, kur tikrai labai kasdienė personalistų veikla – atrankos darbuotojų pritraukimas, darbdavio įvaizdis, įvairovė ir įtrauktis. Ir trečiąją salę padalinome pagal dienas. Tai pirmoji yra įmonių kultūra ir gerovė plačiąja prasme, o antrąją dieną kalbėsime apie technologijas ir dirbtinį intelektą“, – anonsuoja V. Rimkūnė.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "08 20.",
          "Pavyzdį pateikė": "Rita M."
        }
      }
    }
  }
}