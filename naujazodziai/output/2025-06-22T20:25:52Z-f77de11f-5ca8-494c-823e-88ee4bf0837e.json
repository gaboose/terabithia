{
  "uuid": "f77de11f-5ca8-494c-823e-88ee4bf0837e",
  "header": "prestižiškas, -a",
  "publishedDate": 1750623952522,
  "details": {
    "Bendroji informacija": {
      "Kirčiuotos formos": "presti̇̀žiškas, presti̇̀žiška",
      "Kirčiuotė": "1",
      "Rūšis": "naujai skolintos šaknies žodis",
      "Žodžio klasė": "darinys [hibridas]",
      "Kalbos dalis": "būdvardis",
      "Kilmė": "prancūzų, < prestižas < prancūzų k. prestige „autoritetas, įtaka, pagarba, geras vardas“.",
      "Duomenų pateikėjai": "pirmoji apie naujažodį pranešė Gita (2022-12-05).",
      "Pateikta": "2025-06-22"
    },
    "Reikšmė ir vartosena": {
      "Apibrėžtis": "turintis (išsikovojęs) prestižą.",
      "Vartojimo sritys": "bendroji vartosena",
      "Vartosenos pavyzdžiai": {
        "1-as pavyzdys": {
          "Pavyzdys": "“Aš neskirstau specialybių į prestižiškas ir neprestižiškas,“ – sakė Gediminas, o Rokas pridėjo, kad prestižinių specialybių vaikymasis nėra naudingas. “Įstojus į neįdomią, bet prestižinę specialybę bus sunku studijuoti ir ko nors pasiekti, nes nebus jaučiamas malonumas ją studijuojant. Kuomet mokslas ir sunkus darbas teikia malonumo ir yra įdomus – labai lengva daug pasiekti,“ – sakė jis.",
          "Šaltinis": "delfi.lt; aut. Kristina Karnickaitė, „Studentų Era“.",
          "Šaltinio rūšis": "internetinė žiniasklaida",
          "Metai": "2006",
          "Kita metrika": "07 23.",
          "Pavyzdį pateikė": "Agnė Aleksaitė (2025-02-10)."
        },
        "2-as pavyzdys": {
          "Pavyzdys": "A5 – sportiškas, prestižiškas ir ambicingas automobilis: nuo pat pristatymo birželio viduryje jis puikuojasi galingiausiais varikliais – dyzeliniu 239 AG V6 3,0 TDI ir 354 AG tiesioginio įpurškimo benzininiu V8 4,2 FSI, skirtu S5 versijai.",
          "Šaltinis": "lrytas.lt; aut. Gabriele Canali.",
          "Šaltinio rūšis": "internetinė žiniasklaida",
          "Metai": "2007",
          "Kita metrika": "08 09.",
          "Pavyzdį pateikė": "Agnė Aleksaitė (2025-02-10)."
        },
        "3-ias pavyzdys": {
          "Pavyzdys": "Bobo Eiseno kūrybinėje biografijoje - pusšimtis šokių: tai soliniai spektakliai, improvizacijos. Menininko veikla dar labiau suaktyvėjo, kai prieš ketverius metus iš Čikagos jis persikėlė į Niujorką. Jo spektakliai buvo rodomi prestižiškose didmiesčio, dažnai vadinamo pasaulio meno sostine, scenose.",
          "Šaltinis": "kauno.diena.lt",
          "Šaltinio rūšis": "internetinė žiniasklaida",
          "Metai": "2008",
          "Kita metrika": "05 14.",
          "Pavyzdį pateikė": "Agnė Aleksaitė (2025-02-10)."
        },
        "4-as pavyzdys": {
          "Pavyzdys": "„Hughas turi stilių, eleganciją, jis puikiai reaguoja į bet kokią situaciją. Jis yra idealus kandidatas vesti šį prestižišką renginį“, – teigia apdovanojimų prodiuseriai.",
          "Šaltinis": "kauno.diena.lt",
          "Šaltinio rūšis": "internetinė žiniasklaida",
          "Metai": "2009",
          "Kita metrika": "02 18.",
          "Pavyzdį pateikė": "Agnė Aleksaitė (2025-02-10)."
        },
        "5-as pavyzdys": {
          "Pavyzdys": "Daugelis žmonių paklaustų: na, ir kas čia blogo? Priešingai, su noru būti išskirtiniam atsiranda ir gerų dalykų. Na, tarkime, noras užsidirbti, o drauge ir galimybė leisti pinigus. Kuo daugiau uždirbi, tuo daugiau gali sau leisti prestižiškų ir, sutikite, kokybiškesnių dalykų. Ir ekonomikai nuo to geriau. Paklausa spartina gamybą ir naujas technologijas.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2010",
          "Kita metrika": "08 03.",
          "Naujažodį pavartojo": "Olegas Lapinas",
          "Pavyzdį pateikė": "Agnė Aleksaitė (2025-02-10)."
        },
        "6-as pavyzdys": {
          "Pavyzdys": "LIMUN veiklą ir apskritai JTO modelio plėtrą Lietuvoje pradėjo du Kauno Jėzuitų gimnazijos moksleiviai Dominykas Milašius ir Justinas Mickus. Pirmasis šiuo metu kremta mokslus prestižiškame Sciences Po universitete Prancūzijoje, antrasis nuo rugsėjo pradės mokslus viename geriausių pasaulyje Prinstono Universitete (JAV). [...] Visi jie JT simuliacijų veiklą atrado mainų programos JAV metu – JT simuliacijų konferencijos ten vyksta jau virš šešiasdešimt metų ir yra itin populiarios tarp socialinius mokslus kremtančių mokinių ir studentų. Prestižiškiausi pasaulio universitetai – Harvardas, Oksfordas, Berkley Universitetas Kalifornijoje rengia didžiules, ilgametes tradicijas turinčias konferencijas.",
          "Šaltinis": "lrt.lt",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "02 06.",
          "Pavyzdį pateikė": "Agnė Aleksaitė (2025-02-10)."
        },
        "7-as pavyzdys": {
          "Pavyzdys": "Tai labai prestižiškas medicinos žurnalas, kurio citavimo indeksas ISI yra neįtikėtinai aukštas – 2011 m. duomenimis jis buvo apie 53, o tai reiškia, kad per pastaruosius dvejus metus vidutinišką to žurnalo straipsnį cituodavo net 53 kiti naujesni straipsniai, publikuojami kitur.",
          "Šaltinis": "15min.lt; aut. Kastytis Šmigelskas.",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "04 03.",
          "Pavyzdį pateikė": "Agnė Aleksaitė (2025-02-10)."
        },
        "8-as pavyzdys": {
          "Pavyzdys": "Mokytojo profesija yra ir bus prestižiška. Nors šiuo metu mokytojai finansiškai galbūt ir negyvena labai gerai, visuomenė turi suprasti, kad valstybės pamatas yra jauni žmonės, švietimas, kurio sistemoje pats svarbiausias asmuo – mokytojas, kuriantis Lietuvos ateitį.",
          "Šaltinis": "bernardinai.lt",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "04 04.",
          "Pavyzdį pateikė": "Agnė Aleksaitė (2025-02-10)."
        },
        "9-as pavyzdys": {
          "Pavyzdys": "Naujoji „Corolla“ modelių serija pritaikyta įvairiems pirkėjų poreikiams: kompaktiškas hečbekas patenkins jaunų porų užgaidas, universalus Touring Sports modelis skirtas šeimoms, o komfortiškas sedanas orientuotas į jaunus profesionalus, ieškančius prestižiško, stilingo, erdvaus ir komfortiško automobilio. [...] Naujasis sedanas pasižymi naujiems „Corolla“ modeliams būdingu stilingu ir dinamišku dizainu ir tokia pat plačia bei žema stovėsena, kurią lemia „Toyota New Global Architecture (TNGA) GA-C“ platforma. Tačiau jis turi ir savo individualų braižą, išskiriantį jį iš kitų šeimos narių: jį atspindi prestižiškesnis išorės dizainas su unikaliais stiliaus sprendimais priekyje ir gale.",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2018",
          "Kita metrika": "11 16.",
          "Pavyzdį pateikė": "Agnė Aleksaitė (2025-02-10)."
        },
        "10-as pavyzdys": {
          "Pavyzdys": "Prestižinės kalbos – t. y. tos, kuriomis kalbėjo diduomenė, mokslininkai ir politikai – ir kultūrų įvairovė į Lietuvą nešė pasaulio kultūros tendencijas. [...] Tačiau, kaip oficialiai 2019 m. teigė Valstybinė lietuvių kalbos komisija, lietuvių kalbos prestižas yra žemas, jį reikia kelti. O kaip? Lietuvių kalbai tapti išties prestižinei, interneto laikais lenktyniauti, tarkim, su anglų yra tikras iššūkis. [...] Šiuo metu lietuvių kalba konkuruoja su didelėmis ir labai prestižiškomis kalbomis, labiausiai jaučiame konkurenciją su daugiausia kalbančiųjų turinčia anglų. Dabar leidykloms akivaizdu, kad knygas reikia rengti taip, jog žmogus, paėmęs vertimą, nesakytų: „Ai, čia vertimas, geriau skaitysiu angliškai.“",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "03 20.",
          "Naujažodį pavartojo": "Aira Niauronytė (Leonidovna)",
          "Pavyzdį pateikė": "Agnė Aleksaitė (2025-02-10)."
        },
        "11-as pavyzdys": {
          "Pavyzdys": "„Tarkime, jeigu mums svarbu būti kokioje nors prestižiškoje aplinkoje – automatiškai sieksime jos žmones viskuo imituoti: nuo išvaizdos iki kalbėjimo, – teigė psicholingvistė. – Iš tikrųjų kalbi tos grupės, kuriai nori priklausyti, kalba. O kadangi anglų kalba jaunų žmonių (tiesa, ne tik jų) siejama su prestižu, aukštesniu lygiu, galbūt mandrumu – natūraliai jie ir siekia ją vartoti. Be to, Lietuvoje yra daugybė gyvenusiųjų užsienyje ir vėl čia grįžusiųjų, kuriems anglų kalba ilgą laiką buvo aplinkos kalba. Ir kas nutinka – automatiškai tie, kurie nėra gyvenę, mokęsi užsienyje, bet tai laikantys prestižišku dalyku, ima tokių žmonių kalbą imituoti. [...].“",
          "Šaltinis": "bernardinai.lt; aut. Jurgita Jačėnaitė.",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "07 21.",
          "Pavyzdį pateikė": "Agnė Aleksaitė (2025-02-10)."
        },
        "12-as pavyzdys": {
          "Pavyzdys": "L. Farrenc tapo gerbiama koncertų pianiste ir buvo pirmoji moteris, 1842 m. tapusi fortepijono profesore Paryžiaus konservatorijoje, čia dirbo iki 1872 m. Tai buvo vienos prestižiškiausių pareigų Europoje ir 19 amžiuje ji buvo vienintelė jas užėmusi moteris. Vis dėlto konservatorijoje Louise`ei Farrenc mokėjo daug mažesnę algą nei jos kolegoms vyrams – dėl to ji piktinosi ir apie tai viešai kalbėjo daugiau nei dešimtmetį.",
          "Šaltinis": "lrt.lt",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "04 08.",
          "Pavyzdį pateikė": "Gita (2022-12-05)."
        },
        "13-as pavyzdys": {
          "Pavyzdys": "Ką jau kalbėti apie Lietuvos politinį tikslą – „Mokytojas – prestižinė profesija“. Lietuva negali sukurti prestižiškos mokytojo profesijos turėdama tokią išbalansuotą sistemą, kurioje vieni mokiniai ir mokytojai privačiose ar atrankas atliekančiose valstybinėse didžiųjų miestų mokyklose gauna gausius išteklius ir geras algas, likusieji – optimalius išteklius ir bazines algas.",
          "Šaltinis": "lrt.lt; aut. Karolis Kniežauskas.",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "08 31.",
          "Pavyzdį pateikė": "Agnė Aleksaitė (2025-02-10)."
        },
        "14-as pavyzdys": {
          "Pavyzdys": "Meno „teroristas“ – taip jį vadina jo gimtojoje Anglijoje. Jo veiklos rezultatai – autobusų stotelėse, prestižiškuose muziejuose, ant Londono sienų, tiltų ir gatvių, zoologijos soduose net ant Raudų sienos Jeruzalėje. Jis – vienas populiariausių ir neabejotinai pats paslaptingiausias graffiti meistras pasaulyje. Visi žino, ką jis daro, tačiau niekas nė nenumano, kas jis – koks jo tikrasis vardas, kur jį rasti ir, galų gale, kaip jis atrodo!",
          "Šaltinis": "panele.lt",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "04 09.",
          "Pavyzdį pateikė": "Agnė Aleksaitė (2025-02-10)."
        }
      }
    }
  }
}