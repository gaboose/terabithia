{
  "uuid": "2b127546-bcc1-4d17-9a2c-e15821e5e19e",
  "header": "neuronešiklis",
  "publishedDate": 1765790864515,
  "details": {
    "Bendroji informacija": {
      "Kirčiuotos formos": "neuroneši̇̀klis",
      "Kirčiuotė": "2",
      "Rūšis": "naujadaras",
      "Žodžio klasė": "darinys [hibridas] [vertinys]",
      "Kalbos dalis": "daiktavardis",
      "Kilmė": "lietuvių, neurotransmitter.",
      "Duomenų pateikėjai": "pirmoji apie naujažodį pranešė Gita (2025-12-15).",
      "Pateikta": "2025-12-15"
    },
    "Reikšmė ir vartosena": {
      "Apibrėžtis": "cheminė medžiaga, leidžianti sąveikauti neuronams visame organizme.",
      "Vartojimo sritys": "chemija, medicina (sveikata)",
      "Vartosenos pavyzdžiai": {
        "1-as pavyzdys": {
          "Pavyzdys": "Kas ta EEG? Smegenys yra elektrocheminis organas, kuriame vyksta daugybė cheminių ir elektrinių procesų. Šie procesai smegenyse yra glaudžiai tarpusavyje susiję: cheminių medžiagų (neuronešiklių) prisijungimas prie receptorių sukelia elektrinių virsmų seką, o elektriniams virsmams pasiekus tam tikrą slenkstį, sukeliami tolesni cheminiai virsmai. Tiesiogiai cheminius procesus, nepažeidžiant smegenų, tirti yra sudėtinga (taip pat brangu ir nepatogu). Užtat elektriniai procesai yra lengvai pamatuojami.",
          "Šaltinis": "literaturairmenas.lt, aut. Inga Griškova-Bulanova.",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "07 21.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "„Mūsų lūkesčius atitinkantis atpildas, kuris yra valdomas neuronešiklio dopamino mūsų smegenyse. Tai yra pojūtis, kad esi svarbus ir iš to kylantis jausmas valdomas seratonino, kuris paprastai siejamas yra su depresijomis, trūkumas yra siejamas. Taip pat, mums svarbu asmeninis santykis tiek artimas šeimoj santykis, tiek tai gali būt su draugais arba aplinkoj su kolegomis. [...] Tai tam, kad jaustumeisi laimingi mes turim jaustis fiziškai gerai ir visas tas malonumas yra valdomas endorfinų“, - viską paaiškina VU Gyvybės mokslų centro Neurobiologijos ir biofizikos katedros mokslininkė dr. Urtė Neniškytė.",
          "Šaltinis": "tv3.lt",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "12 03.",
          "Naujažodį pavartojo": "Urtė Neniškytė",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Mokslininkai, norėdami pamatyti, kaip mikroglijos pašalina sinapses, suprato, kad jos dažniausiai sužadina pastarųjų augimą. Taip jos gali padėti susidaryti dviguboms sinapsėms, kai neurono išskirti neuronešikliai aktyvuoja du kontaktuojamus partnerius vietoj vieno. Šis procesas gali padidinti neuronų jungčių efektyvumą. Tad mikroglijos aktyvumas skatina struktūrinį smegenų plastiškumą, taip pat sinapsių persigrupavimą, kuris atsakingas už mūsų mokymąsi ir atmintį.",
          "Šaltinis": "delfi.lt, aut. Agnė Grinevičiūtė.",
          "Šaltinio rūšis": "internetinė žiniasklaida",
          "Metai": "2018",
          "Kita metrika": "03 28.",
          "Pavyzdį pateikė": "Rita M."
        },
        "4-as pavyzdys": {
          "Pavyzdys": "Panašus pavyzdys būtų jau tas minėtas laimės neuronešiklis serotoninas. Jis gaminamas iš amino rūgšties triptofano, ir daug jos yra sūryje bei riešutuose. Ir aš tikrai asmeniškai pažįstu žmonių, kurie sako, kad kai privalgo sūrio, jiems būna gera.",
          "Šaltinis": "lrytas.lt, aut. Adomas Rutkauskas.",
          "Šaltinio rūšis": "internetinė žiniasklaida",
          "Metai": "2018",
          "Kita metrika": "06 15.",
          "Naujažodį pavartojo": "Urtė Neniškytė",
          "Pavyzdį pateikė": "Gita (2025-12-15)."
        },
        "5-as pavyzdys": {
          "Pavyzdys": "„Šiam procesui labai svarbus neuronešiklis oksitocinas, kuris vadinamas ištikimybės hormonu. Jis dalyvauja bet kokiuose procesuose, kai yra užmezgamas labai artimas ryšys su kitu žmogumi (partneriu, draugu, vaiku), – kalbėjo mokslininkė. – Oksitocinas gaminasi smegenyse, veikia limbinėje sistemoje ir yra svarbus tokioms funkcijoms, kaip gimdymas, pieno atleidimo refleksas. Gimdymo metu dideli oksitocino kiekiai tiek motinai, tiek naujagimiui yra reikalingi, kad užsimegztų stiprus tarpusavio ryšys, kad mes įsimylėtume savo vaiką. Kodėl įvardiju įsimylėjimą? Mokslininkai palygino ir pamatė, kad pagimdžiusios moters ir suaugusio įsimylėjusio žmogaus smegenyse vyksta tas pats procesas.“",
          "Šaltinis": "15min.lt, aut. Domantė Juknonytė.",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "01 14.",
          "Naujažodį pavartojo": "Urtė Neniškytė",
          "Pavyzdį pateikė": "Rita M."
        },
        "6-as pavyzdys": {
          "Pavyzdys": "Tačiau smegenų lavinimui ir mokymosi gerinimui svarbu ne tik užduočių atlikimas, bet ir poilsis. Tam, dr. R. Dirvanskienės teigimu, geriausiai tinka geras miegas. Mat jo metu ne tik pailsi bei atsikuria smegenys, bet ir imuninė sistema, neuronešikliai, išsivalo žalingos atliekos bei konsoliduojasi atmintis.",
          "Šaltinis": "lrt.lt, neuropsichologė dr. Ramunė Dirvanskienė.",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "11 03.",
          "Pavyzdį pateikė": "Rita M."
        }
      }
    }
  }
}