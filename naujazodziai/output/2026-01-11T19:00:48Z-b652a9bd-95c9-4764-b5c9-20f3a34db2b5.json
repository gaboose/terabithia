{
  "uuid": "b652a9bd-95c9-4764-b5c9-20f3a34db2b5",
  "header": "preakceleratorius",
  "publishedDate": 1768158048974,
  "details": {
    "Bendroji informacija": {
      "Kirčiuotos formos": "preakcelerãtorius",
      "Kirčiuotė": "1",
      "Rūšis": "naujai skolintos šaknies žodis",
      "Žodžio klasė": "skolinys",
      "Kalbos dalis": "daiktavardis",
      "Formos variantai": "pre-akceleratorius.",
      "Kilmė": "anglų, pre-accelerator.",
      "Giminiški naujažodžiai": "preakceleravimas",
      "Duomenų pateikėjai": "pirmoji apie naujažodį pranešė Gita (2025-04-16).",
      "Pateikta": "2026-01-11"
    },
    "Reikšmė ir vartosena": {
      "Apibrėžtis": "parengiamoji verslo programa, padedanti plėtoti ir įtvirtinti verslo idėją, sutelkiant dėmesį į koncepcijos tobulinimą, rinkos tyrimus, pristatymą ir komandos formavimą.",
      "Vartojimo sritys": "verslas",
      "Sąsajos": "žiedinė ekonomika",
      "Vartosenos pavyzdžiai": {
        "1-as pavyzdys": {
          "Pavyzdys": "Registracija į pre-akceleravimo programą vyks iki rugsėjo 22 d. Spalio mėnesio pradžioje, iš visų užsiregistravusių startuolių, ekosistemos ekspertų ir mentorių komisija išrinks 25 stipriausius, kurie bus pakviesti dalyvauti atrankos stovykloje. Stovyklos pradžioje, po greitų startuolių ir mentorių susitikimų, visus kriterijus atitikę startuoliai bus pakviesti dalyvauti dviejų mėnesių trukmės pre-akceleratoriui skirtose veiklose. Nors pre-akceleratoriaus prioritetas – Kauno startuoliai, tačiau teikti paraiškas ir dalyvauti programoje gali ir startuolius kuriantys arba idėjas brandinantys verslininkai iš kitų Lietuvos miestų ir užsienio šalių.",
          "Šaltinis": "bznstart.lt",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "08 21.",
          "Pavyzdį pateikė": "Agnė Aleksaitė-Davidavičienė (2025-08-06)."
        },
        "2-as pavyzdys": {
          "Pavyzdys": "„TechHub“ pre-akceleratorius kviečia į informacinį renginį [antraštė] Turi inovatyvią idėją ir nori ją paversti startuoliu? Abejoji, ar gali? Trūksta patirties, komandos narių, mentorių? Apie galimybę savo idėją paversti verslu išgirsk „TechHub“ pre-akceleratoriaus informaciniame renginyje. Renginio metu programos vadovas dr. Gediminas Rumšas pristatys dalyvavimo pre-akceleratoriuje naudas, mokymų planą, mentorius. Į jūsų klausimus atsakys bei savo patirtimi pasidalins mokymus sėkmingai baigę programos absolventai: startuolio „benme“ įkūrėja Irma Bučinskaitė ir „Corepetitus“ įkūrėjas Tadas Jonaitis. Tai bus jau šeštasis startuolių pre-akceleratoriaus ciklas – iki šiol, penkių ciklų metu, sulaukėme daugiau nei 500 dalyvių paraiškų, programą baigė jau 90 startuolių, šiuo metu dalyvauja dar 25 komandos. Pre-akceleratorius apjungė daugiau nei 350 inovatorių, ne vienas dalyvis jau sulaukė privačių investuotojų investicijų ar MITA finansinės paramos, 15 jų jau akceleravosi užsienyje.",
          "Šaltinis": "vilniustech.lt",
          "Šaltinio rūšis": "įvairi interneto informacija",
          "Metai": "2022",
          "Kita metrika": "03 25.",
          "Pavyzdį pateikė": "Agnė Aleksaitė-Davidavičienė (2025-08-06)."
        },
        "3-ias pavyzdys": {
          "Pavyzdys": "„TechHub“ preakceleratorius: prasideda registracija į 7-ąjį ciklą [antraštė] Sepintasis „TechHub“ preakceleratoriaus ciklas prasidės lapkričio 4 d., programoje startuoliai su ekspertais išnagrinės 12 mokymų temų: išsigrynins, atliks rinkos ir konkurentų analizę, sukurs įėjimo į rinką strategiją, sužinos apie produkto vystymo, prekės ženklo kūrimo, komandos stiprinimo ir kitas verslo subtilybes, kurios padės idėją paversti minimaliu produktu. [...] „TechHub“ preakceleratorius programą jau baigė 140 startuolių, o iš viso preakceleratorius vienija daugiau nei 350 inovatorių. Kiekviena komanda programos laikotarpiu turės individualų mentorių, kurio patarimai, pasak organizatorių, labai vertingi – jie padeda išspręsti problemas, nukreipti, suteikti papildomų kontaktų.",
          "Šaltinis": "vz.lt; aut. Gabija Sabaliauskaitė.",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "09 27.",
          "Pavyzdį pateikė": "Agnė Aleksaitė-Davidavičienė (2025-08-06)."
        },
        "4-as pavyzdys": {
          "Pavyzdys": "Lietuvoje startuoja pilotinis preakceleratoriaus projektas „Circuloop“ (liet. „Žiedis“), skirtas žiedinės ekonomikos principais paremtiems produktams ir paslaugoms vystyti. Projektas padės ir jau egzistuojančioms įmonėms, ir dar besikuriantiems startuoliams į verslo modelį integruoti žiedinio dizaino principus, kurti ir tobulinti produktus bei paslaugas, mažinti aplinkos taršą ir kartu generuoti pelną.",
          "Šaltinis": "sc.bns.lt",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "12 06.",
          "Pavyzdį pateikė": "Gita (2025-04-16)."
        },
        "5-as pavyzdys": {
          "Pavyzdys": "Paskutinis „TechHub“ pre-akceleratoriaus ciklas: kokie pokyčiai matomi startuolių pasaulyje? [antraštė] Inovacijų agentūros vystomas projektas „TechHub“ per beveik trejus savo veiklos metus suorganizavo septynis pre-akceleratoriaus ciklus startuoliams – dabar projekto komanda ruošiasi paskutiniam, aštuntajam ciklui. Per šį laiką „TechHub“ pre-akceleravimo programą baigė 140 startuolių. Dalis jų jau sugebėjo pritraukti daugiau nei 5,7 mln. Eur lešų iš rizikos kapitalo fondų, verslo angelų ar ES paramos.",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "03 08.",
          "Pavyzdį pateikė": "Agnė Aleksaitė-Davidavičienė (2025-08-06)."
        },
        "6-as pavyzdys": {
          "Pavyzdys": "Tvariųjų sprendimų preakceleratorius kviečia kartu kurti tvarumą skatinančias inovacijas [antraštė] Vilniaus universitetas įgyvendina tvariųjų sprendimų preakceleravimo programą, kuri leis studentams įgyti žinių, įgūdžių ir išteklių, padėsiančių kurti tvariosiomis inovacijomis ir tvariaisiais sprendimais grįstą verslą. Tvariųjų sprendimų preakceleratorius – tai dinamiška mokymosi ir kūrybos kelionė, suteikianti galimybę studentams išplėtoti savo idėjas iki tvarių sprendimų. Stipriausios idėjos gimsta ten, kur susitinka įvairios perspektyvos, todėl kviečiame į programą registruotis visų sričių ir kursų studentus, kurie domisi verslumu ir siekia kurti tvarias inovacijas. [...] Vienos iš komandos narių Aistė Kundrotaitė ir Kamile Barzinskaitė kartu su kolegomis preakceleratoriuje tobulino bioremediacijos sprendimą miestams ir jų gyventojams.",
          "Šaltinis": "naujienos.vu.lt",
          "Šaltinio rūšis": "įvairi interneto informacija",
          "Metai": "2025",
          "Kita metrika": "02 03.",
          "Pavyzdį pateikė": "Agnė Aleksaitė-Davidavičienė (2025-08-06)."
        }
      }
    }
  }
}