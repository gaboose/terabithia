{
  "uuid": "e227362f-e788-4901-8198-3bb9e65fd726",
  "header": "neurolyderystė",
  "publishedDate": 1762330799063,
  "details": {
    "Bendroji informacija": {
      "Kirčiuotos formos": "neurolyderỹstė",
      "Kirčiuotė": "2",
      "Rūšis": "naujadaras",
      "Žodžio klasė": "darinys [hibridas] [vertinys]",
      "Kalbos dalis": "daiktavardis",
      "Kilmė": "anglų, neuroleadership.",
      "Pateikta": "2025-11-05"
    },
    "Reikšmė ir vartosena": {
      "Apibrėžtis": "neuromokslais grįsta lyderystė, kai jos veiksmingumas didinamas, atsižvelgiant į smegenų gebėjimą derinti kognityvines ir emocines reakcijas.",
      "Vartojimo sritys": "mokslas, verslas, visuomenė",
      "Vartosenos pavyzdžiai": {
        "1-as pavyzdys": {
          "Pavyzdys": "Kai mokslininkai pažvelgė į funkcinio magnetinio rezonanso įrašus, primenančius smegenų nuotraukas, pamatė, kad smegenys irgi elgiasi skirtingai esant skirtingiems sprendimams. Nebijančių už kitus prisiimti atsakomybės lyderių galvos smegenys išskyrė tuo, kad stipriau veikė smilkininiai vingiai, esantys maždaug ties žmogaus ausimis ir iš tikrųjų žinomiausi dėl savo garsų suvokimo funkcijos. [...]Neužtenka pateikti faktus ar kitaip įkalbėti žmones, kad pokyčiai būtini, nes smegenys neįprastus dalykus linkusios suvokti kaip diskomfortą keliančias klaidas ir nauji dalykai kelia daugiau nuovargio. Tačiau smegenims galima padėti sudarant sąlygas, kad žmogus pats prieitų prie įžvalgos, o tokia patirtis suteiks reikiamos energijos pokyčiams. [...]Daugiau apie neurolyderystę išgirsite mokymuose Klientų aptarnavimas ir pardavimai SCARF metodu.",
          "Šaltinis": "innovate.lt, aut. Aida Grabauskaitė.",
          "Šaltinio rūšis": "tinklaraštis",
          "Metai": "2019",
          "Kita metrika": "02 02.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Pasak neurolyderystės eksperto Davido Rocko, galime įsivaizduoti savo smegenis kaip krištolinį rutulį, kuris nesiliauja prognozuoti. Galybė neuronų šiame organe kiekvieną sekundę dirba tam, kad nuspėtų, kas nutiks kitą akimirką. Arba po savaitės. Arba po metų. Smegenys žaibišku greičiu analizuoja ir stengiasi įsiminti daugybę dalykų, vykstančių aplink. Biologijos mokslų daktaro Bruce’o Liptono teigimu, mes nuolat kreipiame dėmesį bent į 40 aplinkos užuominų, kurios padeda susidaryti įspūdį apie tai, kas mus supa (ir ko galime tikėtis!).",
          "Šaltinis": "psichologijatau.lt",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "12 10.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Ar įmanoma smegenų reakciją į stresą paversti pranašumu? Neurolyderystės ekspertas Stevenas Poelmans, dirbantis su pasaulinių įmonių vadovais bei dėstantis „BMI Executive Institute“ EMBA programoje, dalį savo karjeros paskyrė būtent šiam klausimui ir turi atsakymą. „Kai suvokiate, kas vyksta jūsų galvoje, stresas tampa ne kliūtimi, o krypties signalu“, – sako profesorius.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2025",
          "Kita metrika": "11 05.",
          "Pavyzdį pateikė": "Rita M."
        }
      }
    }
  }
}