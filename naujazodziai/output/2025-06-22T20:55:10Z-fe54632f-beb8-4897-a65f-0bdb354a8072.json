{
  "uuid": "fe54632f-beb8-4897-a65f-0bdb354a8072",
  "header": "potrauminis, -ė (būdv.)",
  "publishedDate": 1750625710209,
  "details": {
    "Bendroji informacija": {
      "Kirčiuotos formos": "potráuminis, potráuminė",
      "Kirčiuotė": "1",
      "Rūšis": "naujadaras",
      "Žodžio klasė": "darinys",
      "Kalbos dalis": "būdvardis",
      "Kilmė": "lietuvių",
      "Ypatingieji požymiai": "nenaujas (nefiksuotas)",
      "Duomenų pateikėjai": "pirmoji apie naujažodį pranešė Gita (2022-01-27).",
      "Pateikta": "2025-06-22"
    },
    "Reikšmė ir vartosena": {
      "Apibrėžtis": "kuris būna, reiškiasi išgyvenus traumą.",
      "Vartojimo sritys": "medicina (sveikata), psichologija",
      "Vartosenos pavyzdžiai": {
        "1-as pavyzdys": {
          "Pavyzdys": "Pasak Lietuvos užsienio reikalų ministro Audroniaus Ažubalio, jei Norvegija išreikš poreikį tokiai pagalbai - Lietuva nedelsiant pasirūpins, kad ekspertai išskristų į Norvegiją. Pasak besikreipusiųjų, darbas su potrauminiais sutrikimais, kurie dažnai pasireiškia psichosomatiniais susirgimais, po kruvinų įvykių yra specifinis ir reikalauja patirties, kurios Lietuvos specialistai turi po Sausio 13-osios įvykių.",
          "Šaltinis": "delfi.lt (BNS).",
          "Šaltinio rūšis": "internetinė žiniasklaida",
          "Metai": "2011",
          "Kita metrika": "07 23.",
          "Pavyzdį pateikė": "Agnė Aleksaitė (2025-01-26)."
        },
        "2-as pavyzdys": {
          "Pavyzdys": "Mokslininkai nustatė, kad tie žmonės, kurie daugiau kaip 4 val. per dieną sekdavo reportažus apie rugsėjo 11-osios išpuolius bei karą Irake, dažniau patirdavo tiek ūmaus, tiek potrauminio streso simptomus. Po dvejų – trejų metų jiems dažniau pasireikšdavo ir gydytojo diagnozuojami fizinės sveikatos sutrikimai.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2012",
          "Kita metrika": "09 06.",
          "Pavyzdį pateikė": "Gita (2022-01-27)."
        },
        "3-ias pavyzdys": {
          "Pavyzdys": "Potrauminis stresas: užsitęsusi kova su savimi [antraštė] Potrauminio streso sukeltas sutrikimas (angl. Posttraumatic Stress Disorder, PTSD) pasireiškia kaip pavėluota ar užsitęsusi reakcija į stresinį įvykį ar situaciją, ypač pavojingą ar katastrofišką (ilgalaikę ar trumpalaikę), galinčią stipriai paveikti beveik kiekvieną. Potrauminio streso aprašymų aptinkama jau senų senovės rašytiniuose šaltiniuose. Pavyzdžiui, Maratono mūšyje, įvykusiame 490 m. pr. m. e. per pirmąją persų invaziją į Graikiją, vienas Atėnų karys visiškai nebuvo sužeistas, bet apako, kai jo akyse žuvo draugas.",
          "Šaltinis": "15min.lt; aut. Andrius Jurgaitis.",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "12 23.",
          "Pavyzdį pateikė": "Agnė Aleksaitė (2025-01-26)."
        },
        "4-as pavyzdys": {
          "Pavyzdys": "Potrauminės demencijos pakirstą tėtį penktus metus slauganti Gintarė: „Skaudžiausia, kad jį praradau kaip asmenybę“ [antraštė] Slaugą daugelis įsivaizduoja kaip naštą, tačiau tik susidūrę akis į akį su realybe, gali pasidalyti nenudailintais potyriais. Komunikacijos specialistė Gintarė Jankauskienė (30 m.) jau daugiau kaip ketverius metus rūpinasi savo tėčiu Gediminu Šatkausku, kuris buvo žiauriai sumuštas, o pabudęs iš komos nebeišvydo saulės šviesos ir praradęs atmintį neteko to, kas svarbiausia, – savo asmenybės.",
          "Šaltinis": "15min.lt; aut. Asta Kaušakienė.",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "01 23.",
          "Pavyzdį pateikė": "Agnė Aleksaitė (2025-01-26)."
        },
        "5-as pavyzdys": {
          "Pavyzdys": "Dolpho Lundgreno dukra užaugo: gražuolė iki šiol išgyvena potrauminį šoką [antraštė] 2009-aisiais metais Ispanijoje, netoli Marbellos, ginkluoti užpuolikai įsiveržė į Lundgrenų namus. Trys nusikaltėliai su kaukėmis prasibrovė į aktoriaus, tuo metu dalyvavusio filmavime, vilą, surišo jo žmoną Anettę, ir, grasindami peiliu, reikalavo pinigų ir brangenybių. [...] Nors šeima išvengė rimtų fizinių sužalojimų – užpuolimas paliko ryškų pėdsaką D. Lundgreno moterų gyvenimuose. Jo dukra Ida, kuri taip pat pasirinko aktorės kelią, iki šiol kenčia potrauminio šoko sutrikimą. Psichinę traumą išgyveno ir jo žmona, kuri 2011-aisiais metais nusprendė skirtis su garsiu aktoriumi.",
          "Šaltinis": "tv3.lt",
          "Šaltinio rūšis": "internetinė žiniasklaida",
          "Metai": "2016",
          "Kita metrika": "11 14.",
          "Pavyzdį pateikė": "Agnė Aleksaitė (2025-01-26)."
        },
        "6-as pavyzdys": {
          "Pavyzdys": "„Dabartiniai rinkoje naudojami gipsai ir įtvarai sukelia potraumines komplikacijas – raumenų nykimą, sąnarių sustingimą bei odos problemas, apsunkina atviro kaulo lūžio gydymą. Reabilitacija ypač svarbi norint sutrumpinti bendrą gydymo laiką ir išvengti potrauminių komplikacijų – sąnarių sustingimo, raumenų masės mažėjimo ir kt“, – sako išradimo autorė.",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2018",
          "Kita metrika": "06 05.",
          "Pavyzdį pateikė": "Agnė Aleksaitė (2025-01-26)."
        },
        "7-as pavyzdys": {
          "Pavyzdys": "– Kokios dažniausios reumatinės ligos kamuoja Jūsų pacientus? – Labai įvairios sąnario ir jo struktūrų ligos: sausgyslių, tepalinių maišelių uždegimai, potrauminiai pakitimai ar dėl sąnario susidėvėjimo ir uždegimo atsirandanti liga – osteoartritas. Taip pat – medžiagų apykaitos, kaulų struktūros pakitimai kaip podagra ar osteoporozė, uždegiminės stuburo, sąnarių ligos kaip reumatoidinis artritas, ankilozuojantis spondiloartritas bei kt.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "08 05.",
          "Pavyzdį pateikė": "Agnė Aleksaitė (2025-01-26)."
        },
        "8-as pavyzdys": {
          "Pavyzdys": "– Vos nepamiršau! – sušuko. – Lankausi pas psichiatrę, ir ji man diagnozavo potrauminį streso sindromą. Kiekvieną penktadienį lankau traumų grupę. Tai malonu, nes ten yra daugiau moterų, kurios patyrė panašių dalykų kaip aš.",
          "Šaltinis": "Amanda Brown ir Ruth Kelly. Kalėjimo gydytoja. Iš anglų k. vertė Justė Povilaitienė. Kaunas: Jotema.",
          "Šaltinio rūšis": "verstinis meninis tekstas",
          "Metai": "2020",
          "Kita metrika": "p. 250.",
          "Pavyzdį pateikė": "Agnė Aleksaitė (2025-01-29)."
        },
        "9-as pavyzdys": {
          "Pavyzdys": "„Iki šiol itin mažai dėmesio buvo skirta šių asmenų savijautos analizei ir trauminės patirties įveikai psichologiniu aspektu. Tiek sužaloti Nepriklausomybės gynėjai, tiek žuvusių gynėjų artimieji vis dar patiria pasikartojančius trauminės patirties vaizdinius. Deja, iki šiol 1991 m. sausio įvykius išgyvenusiems ir nukentėjusiems asmenims ar jų giminaičiams nebuvo pasiūlyta jokia potrauminiams sutrikimams įveikti reikalinga pagalba“, – komentavo Seimo narė.",
          "Šaltinis": "kauno.diena.lt",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "01 15.",
          "Pavyzdį pateikė": "Agnė Aleksaitė (2025-01-26)."
        },
        "10-as pavyzdys": {
          "Pavyzdys": "Rūpinantis pirmaisiais 400 pacientų, atvykusių į ligoninę karo pradžioje, pastebėti psichologiniai, potrauminiai sutrikimai, nerimo ir depresijos požymiai, susiję su artimųjų žūtimi ar priverstiniu perkėlimu.",
          "Šaltinis": "bernardinai.lt",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "06 03.",
          "Pavyzdį pateikė": "Agnė Aleksaitė (2025-01-26)."
        },
        "11-as pavyzdys": {
          "Pavyzdys": "Dėl seksualinio smurto yra didesnė tikimybė susidurti su potrauminėmis patirtimis, psichikos sveikatos sunkumais.",
          "Šaltinis": "lrt.lt; aut. Vilius Narkūnas.",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "10 27.",
          "Pavyzdį pateikė": "Agnė Aleksaitė (2025-01-26)."
        },
        "12-as pavyzdys": {
          "Pavyzdys": "Individualiems užsiėmimams pasitelkiami kamuoliukai, masažiniai voleliai, ergoterapinė masė, ratukai smulkiajai motorikai ir plaštakų pojūčių jautrumui gerinti. Šviesos terapijai naudojama „Bioptron“ lempa, skirta žaizdoms, randams gydyti, potrauminėms būklėms gerinti, skausmui malšinti.",
          "Šaltinis": "kauno.diena.lt",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "11 15.",
          "Pavyzdį pateikė": "Agnė Aleksaitė (2025-01-26)."
        },
        "13-as pavyzdys": {
          "Pavyzdys": "Potrauminis streso sindromas yra psichikos sveikatos sutrikimas, kuris išsivysto po trauminio įvykio, kuriam būdingos įkyrios mintys apie incidentą, pasikartojanti baimė ar nerimas, prisiminimai ir panašių situacijų vengimas.",
          "Šaltinis": "lengvosmintys.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "05 15.",
          "Pavyzdį pateikė": "Agnė Aleksaitė (2025-01-26)."
        },
        "14-as pavyzdys": {
          "Pavyzdys": "Vilniaus universiteto Filosofijos fakulteto (VU FsF) mokslininkai kviečia potrauminį stresą patiriančius žmones pasinaudoti nemokama psichologine pagalba internetu. Tokią galimybę suteikia potrauminio streso mažinimui skirta internetinė 8 savaičių programa „Spring“, kurią sukūrė Jungtinės Karalystės mokslininkai, rašoma VU pranešime žiniasklaidai.",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "10 15.",
          "Pavyzdį pateikė": "Agnė Aleksaitė (2025-01-26)."
        }
      }
    }
  }
}