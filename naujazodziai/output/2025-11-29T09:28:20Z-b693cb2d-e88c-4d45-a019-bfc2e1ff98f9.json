{
  "uuid": "b693cb2d-e88c-4d45-a019-bfc2e1ff98f9",
  "header": "vaikocentrizmas",
  "publishedDate": 1764408500634,
  "details": {
    "Bendroji informacija": {
      "Kirčiuotos formos": "vaikocentri̇̀zmas",
      "Kirčiuotė": "2",
      "Rūšis": "naujadaras",
      "Žodžio klasė": "darinys [hibridas] [vertinys]",
      "Kalbos dalis": "daiktavardis",
      "Kilmė": "lietuvių, plg. anglų k. child-centrism.",
      "Giminiški naujažodžiai": "vaikadienis; vaikgrobys, -ė; vaikišė; vaikjuostė; vaiklupys, -ė; vaikmaišis; vaikmušys, -ė; vaikocentrinis, -ė (būdv.); vaikpinigiai",
      "Pateikta": "2025-11-29"
    },
    "Reikšmė ir vartosena": {
      "Apibrėžtis": "požiūris, kad visi su šeima susiję instituciniai sprendimai grindžiami pirmiausia vaiko interesais.",
      "Vartojimo sritys": "politika, visuomenė",
      "Sąsajos": "šeimocentrinis, -ė (būdv.); šeimocentriškas, -a; šeimocentrizmas; vaikocentrinis, -ė (būdv.)",
      "Vartosenos pavyzdžiai": {
        "1-as pavyzdys": {
          "Pavyzdys": "Konservatorius Rimantas Jonas Dagys per diskusiją Seimo plenariniame posėdyje domėjosi, kada bus peržiūrėtas Šeimos stiprinimo įstatymas. Jis taip pat aiškino manąs, kad vaiko teisių sureikšminimas ir šeimos svarba nėra atskiri klausimai. „Jūs čia mėginote vaikocentrizmą ir šeimocentrizmą iškelti kaip klausimus. Kiekvienas tėvas yra pakankamai vaikocentriškas, kai jisai savo vaiką žiūri. Vis dėlto turbūt diskusija yra ne ta, o ta – kas geriausi auklėtojai: šeima, kaip tokia, ar mūsų valdininkai“, – kalbėjo R.Dagys.",
          "Šaltinis": "m.kauno.diena.lt (BNS), aut. Donata Motuzaitė.",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "02 14.",
          "Naujažodį pavartojo": "Jonas Dagys",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Jaunimas net piršto nepajudins, kuriems galams, geriau gyventi už pašalpą ir mamos pensiją. Tuokiasi vėlai ir retai, vaikų gimdo mažai. Valstybė [Italija. – Red. past.] praėjusiame amžiuje smarkiai dėl to susirūpino, man pasakojo apie įvairias pagalbos šeimoms programas, terapijas, skirtas vyrams ir moterims, kai ir vienus, ir kitus mokė grąžinti vaikus į jiems deramą vietą šeimoje. Buvo ištisa programa, vaikocentrizmas buvo pripažintas valstybinio lygio problema.",
          "Šaltinis": "seimairnamai.eu",
          "Šaltinio rūšis": "tinklaraštis",
          "Metai": "2020",
          "Kita metrika": "01 21.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Šiuolaikinėje tėvystėje esama vienos didžiulės problemėlės, kurios apraiškas kasdien matau. Mes, tėvai, dažnai klaidingai suprantame vaikocentrizmą ir lepinimo idėją, todėl įgyvendindami ją pridarome gausybę žalos jo asmenybės raidai. Mes ėmėme vaikus perdėtai saugoti nuo sunkumų.",
          "Šaltinis": "delfi.lt, aut. Renata Lazdin.",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "10 03.",
          "Pavyzdį pateikė": "Rita M."
        }
      }
    }
  }
}