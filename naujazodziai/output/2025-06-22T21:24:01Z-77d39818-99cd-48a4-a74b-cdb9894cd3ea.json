{
  "uuid": "77d39818-99cd-48a4-a74b-cdb9894cd3ea",
  "header": "kalnapušynas",
  "publishedDate": 1750627441220,
  "details": {
    "Bendroji informacija": {
      "Kirčiuotos formos": "kalnapušýnas",
      "Kirčiuotė": "1",
      "Rūšis": "naujadaras",
      "Žodžio klasė": "darinys",
      "Kalbos dalis": "daiktavardis",
      "Kilmė": "lietuvių, < kalnapušė.",
      "Duomenų pateikėjai": "pirmoji apie naujažodį pranešė Gita (2024-08-12).",
      "Pateikta": "2025-06-23"
    },
    "Reikšmė ir vartosena": {
      "Apibrėžtis": "vieta, kur auga kalnapušės.",
      "Vartojimo sritys": "aplinka",
      "Vartosenos pavyzdžiai": {
        "1-as pavyzdys": {
          "Pavyzdys": "Važiuodami per Kuršių neriją daugelis pastebi miškininkystės darbus – miške naktimis dirbančią techniką, sukrautas medžių rietuves, iškirstus kalnapušynų plotus. [...] Didžiausi ir intensyviausi darbai Kuršių nerijoje 2010-2011 m. vyksta kalnapušynuose ir pajūrio palvėje.",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2011",
          "Kita metrika": "02 10.",
          "Pavyzdį pateikė": "Agnė Aleksaitė (2025-01-22)."
        },
        "2-as pavyzdys": {
          "Pavyzdys": "„Padėtis kalnapušyne keičiasi labai labai greitai. Jau gal kokios šešios ugniagesių mašinos šiuo metu yra ir dar važiuoja naujos pajėgos. Kažkur apie 10 hektarų paliesta šiuo metu. Mūsų miško darbuotojas važiavo tiesiog keliuku, pastebėjo gaisrą. Pamatė pačioje pradinėje stadijoje ir iš karto skambino į Bendrąjį pagalbos centrą. Bet kalnapušėse tokiu greičiu viskas vyksta“, - \"Grynas.lt\" portalui teigė Nacionalinio parko direkcijos vadovė Aušra Feser.",
          "Šaltinis": "ve.lt",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "04 25.",
          "Pavyzdį pateikė": "Agnė Aleksaitė (2025-01-22)."
        },
        "3-ias pavyzdys": {
          "Pavyzdys": "„Gyvūnams tikrai žalos didelės nėra (...). Stambūs gyvūnai nenukentėjo. Nudegė kalnapušynai, kuriuos mes sėkmingai parduosime – neišdegė plikai ir stagarai nestovi. Jie yra labai kaloringi ir labai vertingi. Paprastųjų pušų medynuose didelių nuostolių nėra – išdegė tik miško paklotė, pušys atsigaus ir toliau sėkmingai augs“, – apie šiuo metu matomus nuostolius kalbėjo A.Feser.",
          "Šaltinis": "lrytas.lt (ELTA, BNS).",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "04 28.",
          "Pavyzdį pateikė": "Gita (2024-08-12)."
        },
        "4-as pavyzdys": {
          "Pavyzdys": "„Žalą gal tik šiandien pradės skaičiuoti – pagal tam tikrą griežtą metodiką skaičiuojamas kiekvienas plotas ir kas jame įvyko. Užtruks tikrai kokią savaitę. Blogiausias scenarijus būtų buvęs, jeigu būtų pūtęs šiaurės vėjas ir ugnį būtų pradėjęs nešti Juodkrantės link. Tuomet būtų reikėję evakuoti Juodkrantės gyventojus – pora tokių momentų buvo. Labaisu baisu, kai dega kalnapušynai, gaisras būna tiesiog nevaldomas“, – sakė KNNP direktorė.",
          "Šaltinis": "lrytas.lt",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "04 28.",
          "Pavyzdį pateikė": "Agnė Aleksaitė (2025-01-22)."
        },
        "5-as pavyzdys": {
          "Pavyzdys": "Šių metų balandžio pabaigoje Kuršių nerijoje ties Juodkrante kilęs gaisras nusiaubė maždaug 130 hektarų kalnapušyną. Aukcioną, išvalyti degvietę, laimėjo viena Telšių bendrovė, kuri nuodegulius kirto ir po 2006-ųjų gaisro Kuršių nerijoje. Tik dabar už teisę išvalyti gaisravietę Kuršių nerijos nacionaliniam parkui bendrovė sumokėjo apie 130 tūkst. litų.",
          "Šaltinis": "lrt.lt; aut. Marija Gabrienė.",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "10 13.",
          "Pavyzdį pateikė": "Agnė Aleksaitė (2025-01-22)."
        },
        "6-as pavyzdys": {
          "Pavyzdys": "Gal visuomenei atrodo, kad regioniniame ar nacionaliniame parke miškai turi būti kaip miesto parkuose... Tikrai ne. Yra atskiri miškotvarkos planai, kurie ir nustato miškų tvarkymo pobūdį. Reikia ir sengirių, ir neliestų miškų. Žinoma, Kuršių nerijoje nebuvo įvertinta pasenusių kalnapušynų situacija.",
          "Šaltinis": "lrt.lt",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "12 19.",
          "Pavyzdį pateikė": "Agnė Aleksaitė (2025-01-22)."
        },
        "7-as pavyzdys": {
          "Pavyzdys": "Daug dė­me­sio bus ski­ria­ma ir par­ako sta­ti­ne ta­pu­siems kal­na­pu­šy­nams: per de­šimt­me­tį pla­nuo­ja­ma jų iš­kirs­ti apie 470 hek­ta­rų.",
          "Šaltinis": "ve.lt (iš: „Lietuvos žinios“).",
          "Šaltinio rūšis": "internetinė žiniasklaida",
          "Metai": "2015",
          "Kita metrika": "08 29.",
          "Pavyzdį pateikė": "Agnė Aleksaitė (2025-01-22)."
        },
        "8-as pavyzdys": {
          "Pavyzdys": "„Senų kalnapušynų degamumas yra žymiai daug didesnis nei kitų Lietuvos pušynų, todėl Kuršių nerijos kalninių pušų masyvams turi būti taikomi kiti priešgaisrinių priemonių kompleksai. Čia ir yra ūkininkavimo Kuršių nerijoje esmė. Ten daug kas yra kitaip nei žemyninėje urėdijos dalyje. Tačiau visi pagrindiniai miškų ūkiniai darbai privalo būti vykdomi: tai miškų priešgaisrinė, sanitarinė apsauga, medynų atkūrimas po gaisrų ir kirtimo, jaunuolynų ugdymas. Vykdomi kraštovaizdžio formavimo ir ugdymo ugdomieji kirtimai. Kuršių nerijoje 7074 ha užima miškai, iš jų 925 ha patenka į rezervatus, tai yra 13 proc. viso miško ploto. Specialiosios paskirties miškų Lietuvoje yra 8,2 proc., o Kuršių nerijoje – 6149 ha, (87 proc.). Šiuose miškuose ir yra numatyti pagrindiniai miškininkų darbai. Tai yra perbrendusių kalninių pušų rekonstrukcija keičiant į paprastąsias, gamtinės brandos kalnapušynų atkūrimas kalnapušynais, kraštovaizdžio formavimo ir ugdomieji kirtimai“, –- sakė A. A. Baranauskas.",
          "Šaltinis": "delfi.lt; aut. Daiva Červokienė.",
          "Šaltinio rūšis": "internetinė žiniasklaida",
          "Metai": "2015",
          "Kita metrika": "11 16.",
          "Pavyzdį pateikė": "Agnė Aleksaitė (2025-01-22)."
        },
        "9-as pavyzdys": {
          "Pavyzdys": "Ji prisiminė ir atvejį, kai sąmoningumo neturintys asmenys tiesiog saugomo Urbo kalno papėdėje, ant jautrios paklotės, laužą susikūrę buvo. Dar vienas įžūlus atvejis fiksuotas parako statine vadinamame kalnapušyne: jaunuoliai sugalvojo kažką švęsti, puotauti, savavališkai iškirto jiems reikalingą plotą medynų, kaip aikštelę, o joje pasistatė statinę, kurioje kūreno laužą.",
          "Šaltinis": "ve.lt",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "04 21.",
          "Naujažodį pavartojo": "Denisas Nikitenka",
          "Pavyzdį pateikė": "Agnė Aleksaitė (2025-01-22)."
        },
        "10-as pavyzdys": {
          "Pavyzdys": "Buvusio, iškirsto kalnapušyno vietoje, apie 1,6 ha plote simboliškai pasodinti 2023 paprastosios pušies sodinukai, o po paminklinio ąžuoliuko šaknimis įkasta kapsulė su įdomiu turiniu ateities kartoms.",
          "Šaltinis": "ve.lt",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "03 26.",
          "Naujažodį pavartojo": "Denisas Nikitenka",
          "Pavyzdį pateikė": "Agnė Aleksaitė (2025-01-22)."
        },
        "11-as pavyzdys": {
          "Pavyzdys": "Kalnapušynai brandą pasiekia 60-70 metų, perbrendę kalninės pušies medynai tampa nepaprastai degūs, po 2006 m. ir 2014 m. kilusių gaisrų pradėti formuoti priešgaisriniai barjerai – iškirstos senų medynų juostos, vienas iš jų apsaugantis Preilą, kurio tikslas gaisro metu išsaugoti gyvenvietę. Taip pat pradėti vykdyti pertvarkymo kirtimai, kurių tikslas pagerinti medynų kokybę.",
          "Šaltinis": "delfi.lt; aut. Viktorija Dačinskaitė.",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "10 20.",
          "Pavyzdį pateikė": "Agnė Aleksaitė (2025-01-22)."
        },
        "12-as pavyzdys": {
          "Pavyzdys": "„Kopdami į Skirpsto kopą, dar turėsite galimybę pasivaikščioti Kuršių nerijoje sparčiai mažėjančiais kalnapušynais. Užlipę ant kopos, galėsite pasigrožėti ir jūros, ir marių vaizdais. [...]“, – dalijasi gidė.",
          "Šaltinis": "lrt.lt; aut. Viktorija Lideikytė.",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "07 20.",
          "Pavyzdį pateikė": "Agnė Aleksaitė (2025-01-22)."
        }
      }
    }
  }
}