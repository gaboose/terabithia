{
  "uuid": "12ab52f7-e056-41c5-ae05-628323aeb4d9",
  "header": "VIAP",
  "publishedDate": 1759519393967,
  "details": {
    "Bendroji informacija": {
      "Rūšis": "naujai sukurta santrumpa",
      "Kalbos dalis": "nėra",
      "Formos variantai": "VIAP-as.",
      "Kilmė": "lietuvių",
      "Duomenų pateikėjai": "pirmoji apie naujažodį pranešė Gita (2022-12-06).",
      "Pateikta": "2025-10-03"
    },
    "Reikšmė ir vartosena": {
      "Apibrėžtis": "viešuosius interesus atitinkančios paslaugos.",
      "Vartojimo sritys": "verslas",
      "Kiti variantai": "viapas",
      "Vartosenos pavyzdžiai": {
        "1-as pavyzdys": {
          "Pavyzdys": "VIAP-o esmė nėra tokia nesuvokiama: tai lėšos, kurios sukaupiamos iš vartotojų mokėjimų už elektros energiją ir paskirstomos elektros energijos gamintojams, kuriems, Vyriausybės vertinimu, tokios paramos reikia. Ilgą laiką po ministerijos sparnu priglausti ir toli nuo visuomenės akių buvę VIAP-o reikalai niekam nekliuvo, tačiau praėjusiais metais apie juos imta plačiau kalbėti, nes, siekiant daugiau skaidrumo ir viešumo, VIAP teikimo, jo lėšų administravimo tvarkas imta tvirtinti Vyriausybėje.",
          "Šaltinis": "delfi.lt; aut. Kęstutis Škiudas.",
          "Šaltinio rūšis": "internetinė žiniasklaida",
          "Metai": "2013",
          "Kita metrika": "01 06.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Lietuvos Respublikos konkurencijos taryba 2015 m. kovo 19 d. posėdyje išnagrinėjo klausimą dėl viešuosius interesus atitinkančias paslaugas (toliau – VIAP) elektros energetikos sektoriuje reglamentuojančių teisės aktų atitikties Lietuvos Respublikos konkurencijos įstatymo 4 straipsnio reikalavimams tyrimo nutraukimo.",
          "Šaltinis": "kt.gov.lt",
          "Šaltinio rūšis": "administracinis tekstas",
          "Metai": "2015",
          "Kita metrika": "03 23.",
          "Pavyzdį pateikė": "Bernadeta Skirgailaitė (2024-07-25)."
        },
        "3-ias pavyzdys": {
          "Pavyzdys": "Įmonės, neturinčios pradelstų VIAP lėšų mokėjimų ir per metus sunaudojančios daugiau nei 1 GWh elektros energijos, gali susigrąžinti 85 procentus AEI VIAP kainos dalies, sumokėtos už per praėjusius kalendorinius metus suvartotą elektros energijos kiekį, viršijantį 1 GWh.",
          "Šaltinis": "ena.lt",
          "Šaltinio rūšis": "įvairi interneto informacija",
          "Metai": "2021",
          "Kita metrika": "03 01.",
          "Pavyzdį pateikė": "Bernadeta Skirgailaitė (2024-07-25)."
        },
        "4-as pavyzdys": {
          "Pavyzdys": "„Achema“ inicijavo dar vieną bylą dėl VIAP [antraštė] Didžiausia Lietuvos dujų vartotoja, „Achemos grupės“ valdoma Jonavos trąšų gamybos įmonė „Achema“ inicijavo dar vieną bylą dėl viešuosius interesus atitinkančių paslaugų (VIAP). Tačiau Lietuvos teismai dėl to pasisakys tik po to, kai savo tyrimą baigs Europos Komisija (EK).",
          "Šaltinis": "15min.lt; aut. Roma Pakėnienė.",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "03 02.",
          "Pavyzdį pateikė": "Bernadeta Skirgailaitė (2024-07-25)."
        },
        "5-as pavyzdys": {
          "Pavyzdys": "VERT patvirtino 2022 m. elektros energetikos sektoriaus VIAP biudžetą [antraštė] Valstybinė energetikos reguliavimo taryba (VERT) patvirtino elektros energetikos sektoriaus viešuosius interesus atitinkančių paslaugų (VIAP) biudžetą 2022-iems metams: įvertinus ankstesnio laikotarpio neatitikimus, bendras biudžetas sudaro 38,499 mln. Eur, t. y. 67,5 proc. mažiau nei 2021 m. (118,5 mln. Eur). 2022 m. visos VIAP lėšos bus skiriamos elektros energijos iš atsinaujinančių išteklių (saulė, vėjas, biomasė, hidro) gamybai, jos balansavimui ir centralizuotai prekybai remti.",
          "Šaltinis": "sc.bns.lt",
          "Šaltinio rūšis": "internetinė žiniasklaida",
          "Metai": "2021",
          "Kita metrika": "10 29.",
          "Pavyzdį pateikė": "Bernadeta Skirgailaitė (2024-07-25)."
        },
        "6-as pavyzdys": {
          "Pavyzdys": "Valstybinė energetikos reguliavimo taryba (VERT) pirmadienį nustatė neigiamą viešuosius interesus atitinkančių paslaugų (VIAP) kainą 2023-iesiems metams. Tai reiškia, kad į VIAP biudžetą kitais metais neplanuojama rinkti lėšų, o 95,4 mln. eurų sukauptų lėšų numatoma grąžinti vartotojams, remiant elektros iš atsinaujinančių išteklių (saulė, vėjas, biomasė, vanduo) gamybą, jos balansavimą ir centralizuotą prekybą. Žaliajai energetikai remti skirtų paslaugų kaina yra viena sudedamųjų galutinio elektros tarifo buitiniams vartotojams dalių.",
          "Šaltinis": "delfi.lt (BNS).",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "10 25.",
          "Pavyzdį pateikė": "Gita (2022-12-06)."
        },
        "7-as pavyzdys": {
          "Pavyzdys": "Nepriklausomo tiekėjo tiekimo dalis, kuri apskaičiuojama prie įsigijimo kainos pridedant balansavimo dedamąją, kliento vartojimo profilio koeficientą, biržos prekybinius mokesčius, poreikio pokyčio rizikos mokestį, kainų skirtumų tarp zonų dalį ir kt. Reguliuojamą dalį apima persiuntimo paslauga, kurią sudaro „Litgrid“ dalis ir ESO skirstymo dalis, viešuosius interesus atitinkančios paslaugos (VIAP) kaina ir skirstymo paslaugos papildoma dedamoji.",
          "Šaltinis": "siandien.net",
          "Šaltinio rūšis": "įvairi interneto informacija",
          "Metai": "2024",
          "Kita metrika": "02 09.",
          "Pavyzdį pateikė": "Bernadeta Skirgailaitė (2024-07-25)."
        },
        "8-as pavyzdys": {
          "Pavyzdys": "„EPSO-G\" grupei priklausanti bendrovė „Baltpool“ LR Vyriausybės 2012-11-07 nutarimu Nr. 1338 yra paskirta viešuosius interesus atitinkančių paslaugų (toliau – VIAP) lėšų administratore ir atlieka VIAP lėšų surinkimo, išmokėjimo ir administravimo funkcijas. Pagal LR ekonomikos ir inovacijų ministro patvirtintas rekomendacijas ši bendrovės veikla laikoma specialiuoju įpareigojimu. Išsami informacija apie VIAP lėšų administravimą skelbiama „Baltpool“ internetinėje svetainėje www.baltpool.eu skirsnyje VIAP administravimas.",
          "Šaltinis": "epsog.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "07 24.",
          "Pavyzdį pateikė": "Bernadeta Skirgailaitė (2024-07-25)."
        },
        "9-as pavyzdys": {
          "Pavyzdys": "Klientai, atsiskaitydami už elektros energijos persiuntimo paslaugas, taip pat privalo atsiskaityti ir už viešuosius interesus atitinkančių paslaugas teisės aktų tvarka nustatyta kaina. Valstybinės energetikos reguliavimo tarybos 2023-10-12 nutarimu Nr. O3E-1480 nustatyta viešuosius interesus atitinkančių paslaugų (VIAP) kaina nuo 2024 metų sausio 1 d. yra 0,00 Eur/kWh be PVM. Atsiskaitymą už viešuosius interesus atitinkančių paslaugas reglamentuoja Lietuvos Respublikos Elektros energetikos įstatymas.",
          "Šaltinis": "eso.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "07 25.",
          "Pavyzdį pateikė": "Bernadeta Skirgailaitė (2024-07-25)."
        },
        "10-as pavyzdys": {
          "Pavyzdys": "VIAP lėšų administratorius vadovaujasi 2012 m. rugsėjo 19 d. Lietuvos Respublikos Vyriausybės nutarimu Nr.1157 patvirtintu Viešuosius interesus atitinkančių paslaugų elektros energetikos sektoriuje lėšų administravimo tvarkos aprašu (toliau – VIAP administravimo aprašas).",
          "Šaltinis": "baltpool.eu",
          "Šaltinio rūšis": "įvairi interneto informacija",
          "Metai": "2024",
          "Kita metrika": "liepa (ne vėliau).",
          "Pavyzdį pateikė": "Bernadeta Skirgailaitė (2024-07-25)."
        },
        "11-as pavyzdys": {
          "Pavyzdys": "Nepriklausomas elektros tiekėjas „Enefit“ pirmadienį pranešė, kad klientams, turintiems ilgalaikį fiksuotos kainos planą „Superžalias“ ir pasirašiusiems sutartis kai kainos rinkoje buvo itin aukštos, vienašališkai mažina sutartyse užfiksuotą elektros tiekimo kainą iki 21 ct/kWh (be ESO ir VIAP mokesčių). Su jais kaina skaičiuojama bus apie 28 ct/kWh. Sumažintas tarifas įsigalios liepos 1 d. ir bus taikomas iki šių metų pabaigos. Praėjusią savaitę apie kainos mažinimą iki 28 ct/kWh daliai klientų pranešė „Ignitis“.",
          "Šaltinis": "delfi.lt",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "liepa (ne vėliau).",
          "Pavyzdį pateikė": "Bernadeta Skirgailaitė (2024-07-25)."
        },
        "12-as pavyzdys": {
          "Pavyzdys": "VIAP – viešuosius interesus atitinkančios paslaugos elektros energetikos sektoriuje. VIAP teikimo tikslas – Lietuvos Respublikos energetikos, ekonominės ir aplinkos apsaugos politikos strateginių tikslų įgyvendinimas, užtikrinant visų elektros energijos vartotojų interesų įgyvendinimą. VIAP kainą kiekvieniems metams nustato Valstybinė energetikos reguliavimo tarnyba (VERT).",
          "Šaltinis": "elektrum.lt",
          "Šaltinio rūšis": "įvairi interneto informacija",
          "Metai": "2024",
          "Kita metrika": "liepa (ne vėliau).",
          "Pavyzdį pateikė": "Bernadeta Skirgailaitė (2024-07-25)."
        }
      }
    }
  }
}