{
  "uuid": "eadf63c2-aba4-457f-9a7a-97c9e8b8ff40",
  "header": "eucharistietė",
  "publishedDate": 1750622550474,
  "details": {
    "Bendroji informacija": {
      "Kirčiuotos formos": "eucharistiẽtė",
      "Kirčiuotė": "2",
      "Rūšis": "naujai skolintos šaknies žodis",
      "Žodžio klasė": "darinys [hibridas]",
      "Kalbos dalis": "daiktavardis",
      "Kilmė": "neklasifikuota",
      "Papildoma informacija": "TŽŽ (2001) yra tik eucharistija r. „1. krikščionybės kulto aktas – mišios su komunijos sakramentu; įsteigė Kristus per paskutinę vakarienę; 2. komunija“.",
      "Duomenų pateikėjai": "pirmasis (-oji) apie naujažodį pranešė duomenyno lankytojas (-a) (2024-12-28).",
      "Pateikta": "2025-06-22"
    },
    "Reikšmė ir vartosena": {
      "Apibrėžtis": "Eucharistinio Jėzaus seserų kongregacijos vienuolė.",
      "Vartojimo sritys": "religija, visuomenė",
      "Vartosenos pavyzdžiai": {
        "1-as pavyzdys": {
          "Pavyzdys": "Žinodama, kad brolis dalyvauja pogrindinėje veikloje, Ieva sutiko talkinti. Nuošali tėvų sodyba Raudondvaryje, pušyno paunksnėje, buvo puiki vieta Eucharistijos bičiulių susirinkimams. Nuo 1969 m. vasaromis čia buvo rengiamos ne tik rekolekcijos eucharistietėms, bet ir Kauno pamaldžių šeimų vaikams (vasarą jų čia atvažiuodavo net iki 30 vienu metu), kunigams, į kurias atvykdavo Juozas Zdebskis, Sigitas Tamkevičius. Keletą mėnesių sodybos palėpėje pogrindinę literatūrą daugino pogrindininkas Petras Plumpa. Saugumui pradėjus domėtis susirinkimais Laurusevičių sodyboje, 1974 m. veikla čia buvo nutraukta.",
          "Šaltinis": "lkbkronika.lt",
          "Šaltinio rūšis": "įvairi interneto informacija",
          "Metai": "2005",
          "Kita metrika": "10 19.",
          "Pavyzdį pateikė": "Agnė Aleksaitė (2025-01-20)."
        },
        "2-as pavyzdys": {
          "Pavyzdys": "2003-2004 metais gyvenau Kybartuose, ten turėjau įvairių iniciatyvų Eucharistinio Išganytojo parapijoje. Kadangi studijų metais lankiausi Vilniaus Šv. Jono bažnyčioje, ten buvau mačiusi vaikų tarnybą. Tokią troškau įsteigti ir provincijoje. Mane labai palaikė tuometinis Kybartų vikaras Vilius Sikorskas ir sesuo eucharistietė Bernadeta Mališkaitė.",
          "Šaltinis": "vaikutarnyba.wordpress.com",
          "Šaltinio rūšis": "tinklaraštis",
          "Metai": "2013",
          "Kita metrika": "03 14.",
          "Pavyzdį pateikė": "Agnė Aleksaitė (2025-01-20)."
        },
        "3-ias pavyzdys": {
          "Pavyzdys": "Eucharistinio Jėzaus seserų kongregacijos išsiskleidusi misija [antraštė] Apie 1965 m. į Kauno Vilijampolės parapijos pamaldžių moterų maldos susibūrimus atėjusios eucharistietės aiškindavo tikėjimo tiesas, nevengdavo kalbėti apie tikėjimo suvaržymus Lietuvoje. [...] 1969 m. eucharistietei ses. Gemai Jadvygai Stanelytei kilo mintis išplėsti tradicinę Velykų adoraciją iš Didžiojo Ketvirtadienio į Penktadienį tarp pasauliečių, paskatinti dalį paros laiko skirti bendrauti su Jėzumi – mokant gyventi Dievo akivaizdoje. [...] Lietuvą žadinę Atgimimo ūžaujantys vėjai glostė ir Bažnyčios pogrindžio veikloje dalyvavusias seseris eucharistietes. Tikslai išliko tie patys – liudyti ir skleisti eucharistinę meilę pašvęstu gyvenimu ir sielovados veikla, bet keitėsi priemonės, kaip juos įgyvendinti.",
          "Šaltinis": "bernardinai.lt; aut. Irena Petraitienė.",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "11 08.",
          "Pavyzdį pateikė": "Agnė Aleksaitė (2025-01-20)."
        },
        "4-as pavyzdys": {
          "Pavyzdys": "Sesuo eucharistietė Judita SJE pasakoja, kad, matydamos žmonių dvasinius poreikius, susidomėjimą ir norą dalyvauti tylos rekolekcijose su asmeniniu dvasiniu palydėjimu, Eucharistinio Jėzaus kongregacijos seserys ieškojo ramios, netoli nuo Vilniaus ir Kauno tinkamos vietos rekolekcijų namams. [...] „[...] Tikrai nežinau, kodėl šie namai „atiteko“ seserims eucharistietėms, bet visų pirma, manau, kad tai Dievo plano, Jo projekto dalis. [...]“ – dalinosi s. Judita SJE.",
          "Šaltinis": "bernardinai.lt; aut. Rasa Baškienė.",
          "Šaltinio rūšis": "internetinė žiniasklaida",
          "Metai": "2018",
          "Kita metrika": "07 09.",
          "Pavyzdį pateikė": "Agnė Aleksaitė (2025-01-20)."
        },
        "5-as pavyzdys": {
          "Pavyzdys": "1989–1991 m. sesuo Gerarda dirbo Vilniaus arkivyskupijos „Caritas“ pirmininke, taip pat keletą metų buvo žurnalo „Caritas” skyriaus redaktore. 1995–2000 m. darbavosi Lietuvos ir Latvijos jėzuitų provincijos centro kurijoje. Šuo metu gyvena seserų eucharistiečių namuose Vilniuje.",
          "Šaltinis": "lrt.lt; aut. Arvydas Gelžinis.",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "12 30.",
          "Pavyzdį pateikė": "Agnė Aleksaitė (2025-01-20)."
        },
        "6-as pavyzdys": {
          "Pavyzdys": "Žurnale „Jėzuitai“ atsiminimais apie amžinybėn iškeliavusį t. Kazimierą Ambrasą SJ dalijasi eucharistietė ses. Agnė Birutė Gučaitė SJE, vaizdžiai nupasakodama sovietmečiu vykusias slaptas rekolekcijas, evangelizaciją keliaujant ar kopiant į kalnus. Ji primena ir jo gyvenimo etapą dirbant Vatikano radijo lietuviškųjų laidų redakcijoje.",
          "Šaltinis": "vaticannews.va",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "07 16.",
          "Pavyzdį pateikė": "Agnė Aleksaitė (2025-01-20)."
        },
        "7-as pavyzdys": {
          "Pavyzdys": "Pirmoji koplyčia pradėta statyti 1994-aisiais, o šalia jos įsikūrė Parapijos namai, biblioteka ir šarvojimo salė. Parapijos namuose apsigyveno ir seserys eucharistietės, kurios bažnyčioje tarnauja iki šiol.",
          "Šaltinis": "delfi.lt; aut. Akvilė Bružinskaitė.",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "10 08.",
          "Pavyzdį pateikė": "Agnė Aleksaitė (2025-01-20)."
        },
        "8-as pavyzdys": {
          "Pavyzdys": "Tuo metu ką tik įvykęs Vatikano II suvažiavimas skatino mažąsias vienuolijas jungtis. Kunigas Račiūnas, vienuolijų kuratorius, mums pasiūlė jungtis su seserimis eucharistietėmis, tačiau mūsų vyresnioji atsisakė, tad pas eucharistietes išėjome penkios...",
          "Šaltinis": "bernardinai.lt; aut. Rasa Baškienė.",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "12 25.",
          "Pavyzdį pateikė": "duomenyno lankytojas (-a) (2024-12-28)."
        }
      }
    }
  }
}